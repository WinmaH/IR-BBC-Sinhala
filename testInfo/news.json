[
{"headline": "\"\u0db6\u0ddc\u0db1\u0dca\u0da9\u0dca 007\" \u0d85\u0db4\u0dbb\u0dcf\u0da2\u0dd2\u0dad\u0dba\u0dcf - \u0dbb\u0ddc\u0da2\u0dbb\u0dca \u0db8\u0dd4\u0dc0\u0dbb\u0dca", "date": "2017 \u0db8\u0dd0\u0dba\u0dd2 24", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dbd\u0ddd\u0d9a\u0dba\u0dda \u0dc0\u0dd0\u0da9\u0dd2 \u0daf\u0dd9\u0db1\u0dd9\u0d9a\u0dca \u0d94\u0dc4\u0dd4 \u0dc4\u0db3\u0dd4\u0db1\u0db1\u0dca\u0db1\u0dda \"\u0da2\u0dda\u0db8\u0dca\u0dc3\u0dca \u0db6\u0ddc\u0db1\u0dca\u0da9\u0dca\" \u0dc4\u0dd0\u0da7\u0dd2\u0dba\u0da7\u0dba\u0dd2. \u0d91\u0dc4\u0dd9\u0dad\u0dca \u0d94\u0dc4\u0dd4\u0d9c\u0dda \u0dc3\u0dd0\u0db6\u0dd1 \u0da2\u0dd3\u0dc0\u0dd2\u0dad\u0dba\u0dda \u0db1\u0db8 \u0dbb\u0ddc\u0da2\u0dbb\u0dca \u0db8\u0dd4\u0dc0\u0dbb\u0dca(Roger Moore). \u0dbb\u0ddc\u0da2\u0dbb\u0dca \u0db8\u0dd4\u0dc0\u0dbb\u0dca \u0dbd\u0ddc\u0dc0\u0db4\u0dd4\u0dbb\u0dcf \u0dc3\u0dd2\u0db1\u0db8\u0dcf\u0dbd\u0ddd\u0dbd\u0dd3\u0db1\u0dca\u0d9c\u0dda \u0d85\u0dc3\u0dc4\u0dcf\u0dba \u0dc0\u0dd3\u0dbb\u0dba\u0d9a\u0dd4 \u0db6\u0dc0\u0da7 \u0db4\u0dad\u0dca\u0dc0\u0dd4\u0dab\u0dda \u0dc3\u0dd2\u0db1\u0db8\u0dcf\u0dc0\u0dda '\u0da2\u0dda\u0db8\u0dca\u0dc3\u0dca \u0db6\u0ddc\u0db1\u0dca\u0da9\u0dca\" \u0dbb\u0dc4\u0dc3\u0dca \u0db4\u0dbb\u0dd3\u0d9a\u0dca\u0dc2\u0d9a \u0da0\u0dbb\u0dd2\u0dad\u0dba\u0da7 \u0db4\u0dab \u0db4\u0ddc\u0dc0\u0db8\u0dd2\u0db1\u0dd2. 1927 \u0dc0\u0dc3\u0dbb\u0dda \u0d94\u0d9a\u0dca\u0dad\u0ddd\u0db6\u0dbb\u0dca 14 \u0dc0\u0dd9\u0db1\u0dd2\u0daf\u0dcf \u0daf\u0d9a\u0dd4\u0dab\u0dd4 \u0dbd\u0db1\u0dca\u0da9\u0db1\u0dba\u0dda  \u0dc3\u0dca\u0da7\u0ddd\u0d9a\u0dca\u0dc0\u0dd9\u0dbd\u0dca \u0db1\u0db8\u0dca \u0d9a\u0dbd\u0dcf\u0db4\u0dba\u0dda \u0daf\u0dd3 \u0d8b\u0db4\u0dad \u0dbd\u0daf \u0dc1\u0dca\u200d\u0dbb\u0dd3\u0db8\u0dad\u0dca (Sir)\u0dbb\u0ddc\u0da2\u0dbb\u0dca \u0db8\u0dd4\u0dc0\u0dbb\u0dca\u0d9c\u0dda \u0db4\u0dd2\u0dba\u0dcf  \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0db4\u0ddc\u0dbd\u0dd2\u0dc3\u0dca \u0db7\u0da7\u0dba\u0dd9\u0d9a\u0dd2. \u0dbb\u0ddc\u0da2\u0dbb\u0dca \u0db8\u0dd4\u0dc0\u0dbb\u0dca  \u0db6\u0ddc\u0db1\u0dca\u0da9\u0dca \u0da0\u0dd2\u0dad\u0dca\u200d\u0dbb\u0db4\u0da7 \u0dc4\u0dad\u0d9a \u0db4\u0dca\u200d\u0dbb\u0db0\u0dcf\u0db1 \u0dbb\u0dc4\u0dc3\u0dca \u0db4\u0dbb\u0dd3\u0d9a\u0dca\u0dc2\u0d9a  \u0da0\u0dbb\u0dd2\u0dad\u0dba\u0da7 \u0db4\u0dab\u0daf\u0dd9\u0db8\u0dd2\u0db1\u0dca '\u0da2\u0dda\u0db8\u0dca\u0dc3\u0dca \u0db6\u0ddc\u0db1\u0dca\u0da9\u0dca\" \u0da0\u0dbb\u0dd2\u0dad\u0dba \u0daf\u0dd2\u0d9c\u0dd4 \u0d9a\u0dbd\u0d9a\u0dca \u0dbb\u0d9f\u0db4\u0dd1 \u0db1\u0dc5\u0dd4\u0dc0\u0dcf \u0db6\u0dc0\u0da7 \u0db4\u0dad\u0dca\u0dc0\u0dd6 \u0d85\u0dad\u0dbb \u0d91\u0db8 \u0dc3\u0dd2\u0db1\u0db8\u0dcf \u0dc0\u0dd8\u0dad\u0dca\u0dad\u0dcf\u0db1\u0dca\u0dad \u0dc0\u0dcf\u0dab\u0dd2\u0da2 \u0db8\u0da7\u0dca\u0da7\u0db8\u0dd2\u0db1\u0dca \u0d85\u0dad\u0dd2\u0dc1\u0dba \u0dc3\u0dcf\u0dbb\u0dca\u0dae\u0d9a \u0d92\u0dc0\u0dcf \u0dc0\u0dd2\u0dba. \u0dc3\u0dd2\u0dba \u0db4\u0dc4\u0dc5\u0ddc\u0dc3\u0dca \u0dc0\u0dd0\u0db1\u0dd2 \u0dc0\u0dd2\u0dba\u0dda \u0daf\u0dd3 \u0d9a\u0dbd\u0dcf \u0d85\u0db0\u0dca\u200d\u0dba\u0dba\u0db1 \u0d86\u0dba\u0dad\u0db1\u0dba\u0d9a\u0da7 \u0db6\u0dd0\u0db3\u0dd4\u0dab \u0dbb\u0ddc\u0da2\u0dbb\u0dca \u0db8\u0dd4\u0dc0\u0dbb\u0dca, \u0dc3\u0da2\u0dd3\u0dc0\u0dd3 \u0dc3\u0dd2\u0db1\u0db8\u0dcf\u0d9a\u0dbb\u0db1\u0dba \u0db4\u0dd2\u0dc5\u0dd2\u0db6\u0db3 \u0da0\u0dd2\u0dad\u0dca\u200d\u0dbb\u0dcf\u0d9c\u0dcf\u0dbb\u0dba\u0d9a \u0d86\u0db0\u0dd4\u0db1\u0dd2\u0d9a\u0dba\u0d9a\u0dd4 \u0dc0\u0dc1\u0dba\u0dd9\u0db1\u0dca \u0db4\u0dc3\u0dd4 \u0d9a\u0dcf\u0dbd\u0dba\u0dda \u0d9a\u0da7\u0dba\u0dd4\u0dad\u0dd4 \u0d9a\u0dbb \u0d87\u0dad.  \u0dc3\u0dd2\u0dba \u0dc0\u0dd2\u0dba\u0daf\u0db8\u0da7\u0dc0\u0dad\u0dca \u0db4\u0dca\u200d\u0dbb\u0db8\u0dcf\u0dab\u0dc0\u0dad\u0dca \u0db1\u0ddc\u0dc0\u0dd6 \u0dc0\u0dd0\u0da7\u0dd4\u0db4\u0d9a\u0dca \u0dc3\u0dc4\u0dd2\u0dad \u0d91\u0db8 \u0db4\u0dc5\u0db8\u0dd4 \u0dbb\u0dd0\u0d9a\u0dd2\u0dba\u0dcf\u0dc0 \u0dbb\u0ddc\u0da2\u0dbb\u0dca \u0db8\u0dd4\u0dc0\u0dbb\u0dca \u0dc0\u0dd2\u0dc3\u0dd2\u0db1\u0dca \u0dc3\u0dc5\u0d9a\u0dcf \u0d87\u0dad\u0dca\u0dad\u0dda  \u0dc0\u0dd2\u0db1\u0ddd\u0daf\u0dba \u0dc3\u0db3\u0dc4\u0dcf  \u0dbd\u0daf \u0d85\u0dc0\u0dc3\u0dca\u0dae\u0dcf\u0dc0\u0d9a\u0dca \u0dc4\u0dd0\u0da7\u0dd2\u0dba\u0da7\u0dba\u0dd2 . \u0dbb\u0ddc\u0da2\u0dbb\u0dca \u0da0\u0dbb\u0dd2\u0dad\u0dcf\u0d82\u0d9c \u0db1\u0dc5\u0dd4\u0dc0\u0d9a\u0dd4 \u0db6\u0dc0\u0da7 \u0db4\u0dad\u0dca\u0dc0\u0db1\u0dca\u0db1\u0dda \u0d89\u0db1\u0dca \u0d85\u0db1\u0dad\u0dd4\u0dbb\u0dd4\u0dc0\u0dba\u0dd2. \u0dbd\u0ddd\u0d9a \u0db4\u0dca\u200d\u0dbb\u0d9a\u0da7 007 \u0db6\u0ddc\u0db1\u0dca\u0da9\u0dca \u0dc3\u0dd2\u0db1\u0db8\u0dcf \u0dc0\u0dd8\u0dad\u0dcf\u0db1\u0dca\u0dad \u0db8\u0dcf\u0dbd\u0dcf\u0dc0\u0da7 \u0db4\u0daf\u0db1\u0db8\u0dca \u0dc0\u0db1\u0dca\u0db1\u0dda \u0d89\u0dba\u0db1\u0dca \u0dc6\u0dca\u0dbd\u0dd9\u0db8\u0dd2\u0db1\u0dca \u0d9c\u0dda \u0db1\u0dc0\u0d9a\u0dad\u0dcf \u0db4\u0dd9\u0dc5\u0dba\u0dd2. \u0da2\u0dda\u0db8\u0dca\u0dc3\u0dca \u0db6\u0ddc\u0db1\u0dca\u0da9\u0dca \u0da0\u0dbb\u0dd2\u0dad\u0dba\u0dda \u0db1\u0dd2\u0dbb\u0dca\u0db8\u0dcf\u0dad\u0dd8\u0dc0\u0dbb\u0dba\u0dcf \u0dc0\u0db1 \u0d89\u0dba\u0db1\u0dca \u0dc6\u0dca\u0dbd\u0dd9\u0db8\u0dd2\u0db1\u0dca \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba\u0dba\u0dda \u0dc0\u0da9\u0dcf\u0dad\u0dca \u0db4\u0dca\u200d\u0dbb\u0d9a\u0da7\u0db8 \u0dbb\u0dc4\u0dc3\u0dca \u0db4\u0dbb\u0dd3\u0d9a\u0dca\u0dc2\u0d9a \u0dc0\u0dd8\u0dad\u0dca\u0dad\u0dcf\u0db1\u0dca\u0dad \u0dbb\u0da0\u0d9a\u0dba\u0dcf \u0dc0\u0dd9\u0dba\u0dd2. \u0d89\u0dba\u0db1\u0dca \u0dc6\u0dca\u0dbd\u0dd9\u0db8\u0dd2\u0db1\u0dca\u0d9c\u0dda \u0db4\u0dca\u200d\u0dbb\u0db6\u0db1\u0dca\u0db0 \u0dbb\u0dc4\u0dc3\u0dca \u0db4\u0dbb\u0dd3\u0d9a\u0dca\u0dc2\u0d9a \u0d9a\u0dad\u0dcf \u0daf\u0dd9\u0d9a\u0d9a\u0dca \u0d94\u0dc4\u0dd4\u0d9c\u0dda \u0da2\u0dd3\u0dc0\u0dd2\u0dad \u0d9a\u0dcf\u0dbd\u0dba \u0dad\u0dd4\u0dc5 \u0dc3\u0dd2\u0db1\u0db8\u0dcf \u0db1\u0dd2\u0dbb\u0dca\u0db8\u0dcf\u0dab \u0db6\u0dc0\u0da7 \u0db4\u0dad\u0dca\u0dc0\u0dd6 \u0d85\u0dad\u0dbb \u0dc3\u0dd9\u0dc3\u0dd4 \u0d92\u0dc0\u0dcf \u0dc3\u0dd2\u0db1\u0db8\u0dcf  \u0db1\u0dd2\u0dbb\u0dca\u0db8\u0dcf\u0dab \u0dc4\u0dd0\u0da7\u0dd2\u0dba\u0da7 \u0d91\u0dc5\u0dd2 \u0daf\u0dd4\u0da7\u0dd4\u0dc0\u0dda \u0d94\u0dc4\u0dd4\u0d9c\u0dda \u0db8\u0dbb\u0dab\u0dd2\u0db1\u0dca \u0db4\u0dc3\u0dd4\u0dc0\u0dba\u0dd2.  \u0d91\u0d9a\u0dca \u0da0\u0dbb\u0dd2\u0dad\u0dba\u0d9a\u0dca \u0dc3\u0db8\u0d9f \u0db6\u0dd0\u0db3\u0dd4\u0dab \u0dbd\u0ddd\u0d9a\u0dba\u0dda \u0daf\u0dd3\u0dbb\u0dca\u0d9d\u0dad\u0db8 \u0dc3\u0dd2\u0db1\u0db8\u0dcf \u0d9a\u0dad\u0dcf\u0db8\u0dcf\u0dbd\u0dcf \u0d85\u0dad\u0dbb \u0db6\u0ddc\u0db1\u0dca\u0da9\u0dca \u0da0\u0dd2\u0dad\u0dca\u200d\u0dbb\u0db4\u0da7 \u0dc0\u0dd8\u0dad\u0dca\u0dad\u0dcf\u0db1\u0dca\u0dad \u0db8\u0dd4\u0dbd\u0dca\u0dad\u0dd0\u0db1\u0d9a\u0dca \u0dc4\u0dd2\u0db8\u0dd2\u0d9a\u0dbb \u0d9c\u0db1\u0dd2\u0dba\u0dd2. \u0db6\u0ddc\u0db1\u0dca\u0da9\u0dca \u0da0\u0dd2\u0dad\u0dca\u200d\u0dbb\u0db4\u0da7 \u0db8\u0dcf\u0dbd\u0dcf\u0dc0\u0dda \u0db4\u0dc5\u0db8\u0dd4 \u0dc3\u0dd2\u0db1\u0db8\u0dcf \u0d9a\u0dd8\u0dad\u0dd2\u0dba  \u0dc0\u0db1 \"Dr.No\" 1962 \u0daf\u0dd3 \u0db1\u0dd2\u0dbb\u0dca\u0db8\u0dcf\u0dab\u0dba \u0d9a\u0dbb\u0db1 \u0dbd\u0daf \u0d85\u0dad\u0dbb \u0d91\u0dc4\u0dd2 \u0da2\u0dda\u0db8\u0dca\u0dc3\u0dca \u0db6\u0ddc\u0db1\u0dca\u0da9\u0dca \u0da0\u0dbb\u0dd2\u0dad\u0dba\u0da7 \u0db4\u0dab\u0daf\u0dd9\u0db1 \u0dbd\u0daf\u0dca\u0daf\u0dda \u0dc3\u0dca\u0d9a\u0ddc\u0da7\u0dca\u0dbd\u0db1\u0dca\u0dad \u0da2\u0dcf\u0dad\u0dd2\u0d9a \u0dc3\u0dcf\u0db1\u0dca \u0d9a\u0ddc\u0db1\u0dbb\u0dd2(Sean Connery) \u0dc0\u0dd2\u0dc3\u0dd2\u0db1\u0dd2.  2015 \u0daf\u0dd3 \u0dad\u0dd2\u0dbb\u0d9c\u0dad \u0d9a\u0dd9\u0dbb\u0dd4\u0dab 24 \u0dc0\u0dd0\u0db1\u0dd2 \u0db6\u0ddc\u0db1\u0dca\u0da9\u0dca \u0da0\u0dd2\u0dad\u0dca\u200d\u0dbb\u0db4\u0da7\u0dba \u0dc0\u0db1  \"Spectre\" \u0dc4\u0dd2  \u0da2\u0dda\u0db8\u0dca\u0dc3\u0dca \u0db6\u0ddc\u0db1\u0dca\u0da9\u0dca \u0dc3\u0db3\u0dc4\u0dcf \u0db4\u0dab\u0daf\u0dd9\u0db1 \u0dbd\u0daf\u0dca\u0daf\u0dda  \u0da9\u0dd0\u0db1\u0dd2\u0dba\u0dd9\u0dbd\u0dca \u0d9a\u0dca\u200d\u0dbb\u0dda\u0d9c\u0dca ( Daniel Craig) \u0dc0\u0dd2\u0dc3\u0dd2\u0db1\u0dd2.  1973 \u0db4\u0da7\u0db1\u0dca 1985 \u0d85\u0dad\u0dbb \u0d9a\u0dcf\u0dbd\u0dba \u0dad\u0dd4\u0dc5 \u0db1\u0dd2\u0dc2\u0dca\u0db4\u0dcf\u0daf\u0db1\u0dba \u0d9a\u0dbb\u0db1 \u0dbd\u0daf \u0d91\u0dc0\u0dd0\u0db1\u0dd2 \u0da0\u0dd2\u0dad\u0dca\u200d\u0dbb\u0db4\u0da7 \u0dc4\u0dad\u0d9a  \u0da2\u0dda\u0db8\u0dca\u0dc3\u0dca \u0db6\u0ddc\u0db1\u0dca\u0da9\u0dca \u0dbb\u0dc4\u0dc3\u0dca \u0db4\u0dbb\u0dd3\u0d9a\u0dca\u0dc2\u0d9a \u0da0\u0dbb\u0dd2\u0dad\u0dba \u0dbb\u0ddc\u0da2\u0dbb\u0dca \u0db8\u0dd4\u0dc0\u0dbb\u0dca \u0dc0\u0dd2\u0dc3\u0dd2\u0db1\u0dca \u0dbb\u0d9f\u0db4\u0dcf \u0d87\u0dad. \u0dbb\u0ddc\u0da2\u0dbb\u0dca \u0db8\u0dd4\u0dc0\u0dbb\u0dca \u0dbd\u0ddd\u0d9a \u0dc3\u0dd2\u0db1\u0db8\u0dcf \u0d89\u0dad\u0dd2\u0dc4\u0dcf\u0dc3\u0dba\u0dda \u0d85\u0db1\u0db7\u0dd2\u0db7\u0dc0\u0db1\u0dd3\u0dba  \u0db1\u0dc5\u0dd4\u0dc0\u0db1\u0dca \u0d85\u0dad\u0dbd\u0ddc\u0dc3\u0dca\u0dc3 \u0d85\u0dad\u0dbb\u0da7  \u0d91\u0d9a\u0dca\u0dc0\u0db1\u0dca\u0db1\u0dda \u0d91\u0db8 \u0da0\u0dd2\u0dad\u0dca\u200d\u0dbb\u0db4\u0da7 \u0db8\u0d9c\u0dd2\u0db1\u0dca \u0db1\u0ddc\u0db8\u0dd0\u0d9a\u0dd9\u0db1 \u0dbd\u0dd9\u0dc3 \u0dc3\u0dd2\u0db1\u0db8\u0dcf\u0dbd\u0ddd\u0dbd\u0dd3\u0db1\u0dca \u0db8\u0dad\u0d9a\u0dba\u0dda \u0dc3\u0da7\u0dc4\u0db1\u0dca \u0d9a\u0dc5 \u0d85\u0db4\u0dd6\u0dbb\u0dd4 \u0dbb\u0d82\u0d9c\u0db1 \u0dc0\u0dd2\u0dbd\u0dcf\u0dc3\u0dba \u0dc4\u0dda\u0dad\u0dd4\u0dc0\u0dd9\u0db1\u0dd2. \u0dbb\u0ddc\u0da2\u0dbb\u0dca \u0db8\u0dd4\u0dc0\u0dbb\u0dca \u0dbb\u0d9f\u0db4\u0dd1 \u0da2\u0dda\u0db8\u0dca\u0dc3\u0dca \u0db6\u0ddc\u0db1\u0dca\u0da9\u0dca \u0da0\u0dd2\u0dad\u0dca\u200d\u0dbb\u0db4\u0da7 \u0dc4\u0dad\u0d9a\u0dd2.  1 Live and Let Die (1973) 2 The Man with the Golden Gun (1974)  3 The Spy Who Loved Me (1977) 4  Moonraker (1979)  5  For Your Eyes Only (1981) 6  Octopussy (1983) 7  A View to a Kill (1985) \u0dc3\u0dcf\u0db1\u0dca \u0d9a\u0ddc\u0db1\u0dbb\u0dd2,\u0da2\u0ddd\u0dbb\u0dca\u0da2\u0dca \u0dbd\u0dc3\u0dd9\u0db1\u0dca\u0db6\u0dd2,\u0da2\u0ddd\u0dbb\u0dca\u0da2\u0dca \u0db8\u0dd4\u0dc0\u0dbb\u0dca,\u0dad\u0dd2\u0db8\u0dad\u0dd2 \u0da9\u0ddd\u0dbd\u0dca\u0da7\u0db1\u0dca,\u0db4\u0dd2\u0dba\u0dbb\u0dca\u0dc3\u0dca \u0db6\u0dca\u200d\u0dbb\u0ddc\u0dc3\u0dca\u0db1\u0db1\u0dca \u0dc3\u0dc4 \u0da9\u0dd0\u0db1\u0dd2\u0dba\u0dd9\u0dbd\u0dca \u0d9a\u0dca\u200d\u0dbb\u0dda\u0d9c\u0dca \u0dba\u0db1 \u0dc3\u0dd2\u0db1\u0db8\u0dcf\u0dc0\u0dda\u0daf\u0dd3\u0db1\u0dca \u0dc3\u0dba\u0daf\u0dd9\u0db1\u0dcf \u0db6\u0ddc\u0db1\u0dca\u0da9\u0dca \u0da0\u0dd2\u0dad\u0dca\u200d\u0dbb\u0db4\u0da7 \u0db8\u0dcf\u0dbd\u0dcf\u0dc0\u0dda \u0da2\u0dda\u0db8\u0dca\u0dc3\u0dca \u0db6\u0ddc\u0db1\u0dca\u0da9\u0dca \u0dbb\u0dc4\u0dc3\u0dca \u0db4\u0dbb\u0dd3\u0d9a\u0dca\u0dc2\u0d9a \u0da0\u0dbb\u0dd2\u0dad\u0dba\u0da7 \u0db4\u0dab \u0daf\u0dd3\u0db8\u0dd9\u0db1\u0dca \u0dc3\u0dd2\u0db1\u0db8\u0dcf \u0d89\u0dad\u0dd2\u0dc4\u0dcf\u0dc3\u0dba\u0dda \u0dc0\u0dd2\u0dbb\u0dd4\u0dc0\u0db1\u0dca \u0dc4\u0dd0\u0da7\u0dd2\u0dba\u0da7 \u0da2\u0dd3\u0dc0\u0db8\u0dcf\u0db1 \u0dc0\u0dd9\u0dad\u0dd2. 1963 \u0dc3\u0dc4 1969 \u0d85\u0dad\u0dbb \u0db4\u0dca\u200d\u0dbb\u0da0\u0dcf\u0dbb\u0dba \u0d9a\u0dd9\u0dbb\u0dd4\u0dab \"\u0daf \u0dc3\u0dda\u0db1\u0dca\u0da7\u0dca\" (The Saint ) \u0da7\u0dd9\u0dbd\u0dd2 \u0dc0\u0dd8\u0dad\u0dca\u0dad\u0dcf\u0db1\u0dca\u0dad \u0db8\u0dcf\u0dbd\u0dcf\u0dc0\u0dda \u0dc3\u0dba\u0dd2\u0db8\u0db1\u0dca \u0da7\u0dd9\u0db8\u0dca\u0db4\u0dca\u0dbd\u0dbb\u0dca (Simon Templar) \u0da0\u0dbb\u0dd2\u0dad\u0dba \u0dbb\u0d9f \u0daf\u0d9a\u0dca\u0dc0\u0db1 \u0dbd\u0daf\u0dca\u0daf\u0dda\u0dad\u0dca \u0dbb\u0ddc\u0da2\u0dbb\u0dca \u0db8\u0dd4\u0dc0\u0dbb\u0dca \u0dc0\u0dd2\u0dc3\u0dd2\u0db1\u0dd2. \u0db4\u0dd2\u0dc5\u0dd2\u0d9a\u0dcf \u0dbb\u0ddd\u0d9c\u0dba\u0dd9\u0db1\u0dca \u0da7\u0dd2\u0d9a \u0d9a\u0dbd\u0d9a\u0dca \u0db4\u0dd3\u0da9\u0dcf \u0dc0\u0dd2\u0db3\u0dd2 \u0d85\u0dc3\u0dc4\u0dcf\u0dba \u0db1\u0dc5\u0dd4\u0dc0\u0dcf \u0db8\u0dd0\u0dba\u0dd2 23 \u0dc0\u0dd9\u0db1\u0dd2\u0daf\u0dd2\u0db1 \u0daf\u0dd2\u0dc0\u0dd2 \u0dc3\u0dd2\u0db1\u0db8\u0dcf\u0dc0\u0dd9\u0db1\u0dca \u0dc3\u0db8\u0dd4\u0d9c\u0db1\u0dca\u0db1\u0dcf \u0dc0\u0dd2\u0da7 \u0d85\u0dc3\u0dd6\u0db1\u0dc0 \u0dc0\u0dd0\u0db1\u0dd2 \u0dc0\u0dd2\u0dba\u0dda \u0db4\u0dc3\u0dd4 \u0dc0\u0dd2\u0dba.  "},
{"headline": "\u0db4\u0dd2\u0dbd\u0dd2\u0db4\u0dd3\u0db1\u0dba \u0dba\u0dd4\u0daf \u0db1\u0dd3\u0dad\u0dd2\u0dba\u0da7 \u0dba\u0da7\u0dad\u0dca \u0d9a\u0dd9\u0dbb\u0dd9\u0db1 \u0dad\u0dad\u0dca\u0dc0\u0dba\u0d9a\u0dca", "date": "2017 \u0db8\u0dd0\u0dba\u0dd2 24", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0daf\u0d9a\u0dd4\u0dab\u0dd4 \u0db4\u0dd2\u0dbd\u0dd2\u0db4\u0dd3\u0db1\u0dba\u0dda  \u0db8\u0dd2\u0db1\u0dca\u0daf\u0db1\u0dcf\u0d95 (Mindanao) \u0daf\u0dd6\u0db4\u0dad\u0da7 \u0db4\u0db8\u0dab\u0d9a\u0dca \u0dc3\u0dd3\u0db8\u0dcf \u0dc0\u0dd9\u0db1 \u0db8\u0da7\u0dca\u0da7\u0db8\u0dd2\u0db1\u0dca \u0db4\u0db1\u0dc0\u0db1\u0dd4 \u0dbd\u0dd0\u0db6 \u0d87\u0dad\u0dd2 \u0dba\u0dd4\u0daf \u0db1\u0dd3\u0dad\u0dd2\u0dba \u0db8\u0dd4\u0dc5\u0dd4 \u0dbb\u0da7\u0da7\u0db8 \u0db6\u0dbd\u0db4\u0dd0\u0dc0\u0dd0\u0dad\u0dca\u0dc0\u0dd9\u0db1 \u0db4\u0dbb\u0dd2\u0daf\u0dd2 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca\u0d9a\u0dd2\u0dbb\u0dd3\u0db8\u0da7 \u0d89\u0da9\u0d9a\u0da9 \u0d87\u0dad\u0dd2 \u0db6\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0dbb\u0ddc\u0da9\u0dca\u0dbb\u0dd2\u0d9c\u0ddd \u0daf\u0dd4\u0da7\u0dcf\u0dbb\u0dca\u0dad\u0dda (Rodrigo Duterte) \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dd2. \u0db4\u0dd2\u0dbd\u0dd2\u0db4\u0dd3\u0db1 \u0d86\u0dbb\u0d9a\u0dca\u0dc2\u0d9a \u0dc4\u0db8\u0dd4\u0daf\u0dcf \u0daf\u0d9a\u0dd4\u0dab\u0dd4 \"\u0db8\u0dd2\u0db1\u0dca\u0daf\u0db1\u0dcf\u0d95\" \u0daf\u0dd6\u0db4\u0dad\u0dda \u0d89\u0dc3\u0dca\u0dbd\u0dcf\u0db8\u0dd3\u0dba \u0dc3\u0db1\u0dca\u0db1\u0daf\u0dca\u0db0 \u0db4\u0dca\u200d\u0dbb\u0dc4\u0dcf\u0dbb\u0d9a\u0dba\u0db1\u0dca \u0dc3\u0db8\u0d9f \u0dc3\u0da7\u0db1\u0dca \u0dc0\u0daf\u0dd2\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0daf\u0dd3  \u0da2\u0db1\u0dcf\u0db0\u0dd2\u0db4\u0dad\u0dd2 \u0dbb\u0ddc\u0da9\u0dca\u0dbb\u0dd2\u0d9c\u0ddd \u0daf\u0dd4\u0da7\u0dcf\u0dbb\u0dca\u0dad\u0dda \u0d91\u0db8 \u0daf\u0dd6\u0db4\u0dad\u0da7 \u0db4\u0db8\u0dab\u0d9a\u0dca \u0db6\u0dbd\u0db4\u0dd0\u0dc0\u0dd0\u0dad\u0dca\u0dc0\u0dd9\u0db1 \u0db8\u0da7\u0dca\u0da7\u0db8\u0dd2\u0db1\u0dca \u0d85\u0d9f\u0dc4\u0dbb\u0dd4\u0dc0\u0dcf\u0daf\u0dcf (23)\u0dba\u0dd4\u0daf \u0db1\u0dd3\u0dad\u0dd2\u0dba \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dc5\u0dda\u0dba. \u0daf\u0dd2\u0db1 \u0dc4\u0dd0\u0da7\u0d9a \u0d9a\u0dcf\u0dbd\u0dba\u0d9a\u0dca \u0dc3\u0db3\u0dc4\u0dcf  \u0daf\u0dd6\u0db4\u0dad\u0da7 \u0db4\u0db8\u0dab\u0d9a\u0dca  \u0dc3\u0dd3\u0db8\u0dcf \u0d9a\u0dd9\u0dbb\u0dd9\u0db1 \u0db8\u0da7\u0dca\u0da7\u0db8\u0dd2\u0db1\u0dca \u0dba\u0dd4\u0daf \u0db1\u0dd3\u0dad\u0dd2\u0dba \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca\u0d9a\u0dc5 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d91\u0dba \u0db1\u0dd2\u0db8\u0dc0\u0dd3\u0db8\u0da7 \u0dc0\u0dc3\u0dbb\u0d9a\u0dca \u0d9c\u0dad \u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0 \u0daf\u0dd0\u0db1\u0dca \u0db4\u0dc0\u0dc3\u0dba\u0dd2. \u0d91\u0dc4\u0dd9\u0dad\u0dca \u0dba\u0dd4\u0daf \u0db1\u0dd3\u0dad\u0dd2\u0dba \u0dba\u0da7\u0dad\u0dda \u0d85\u0db4\u0da0\u0dcf\u0dbb \u0dc3\u0dd2\u0daf\u0dd4 \u0d9a\u0dd2\u0dbb\u0dd3\u0db8\u0da7 \u0d89\u0da9 \u0db1\u0ddc\u0dad\u0db6\u0db1 \u0d85\u0dad\u0dbb\u0db8  \u0dad\u0db8\u0dcf \u0dad\u0dca\u200d\u0dbb\u0dc3\u0dca\u0dad\u0dc0\u0dcf\u0daf\u0dd3\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0daf\u0dd0\u0da9\u0dd2\u0dc0 \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0db6\u0dc0\u0dad\u0dca \u0db4\u0dd2\u0dbd\u0dd2\u0db4\u0dd3\u0db1 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d85\u0dc0\u0db0\u0dcf\u0dbb\u0dab\u0dba \u0d9a\u0dbb\u0dba\u0dd2. \"\u0db8\u0dd2\u0db1\u0dca\u0daf\u0db1\u0dcf\u0d95 \u0daf\u0dd6\u0db4\u0dad\u0dda \u0dad\u0dad\u0dca\u0dc0\u0dba \u0dc4\u0ddc\u0db3 \u0d85\u0dad\u0da7 \u0dc4\u0dd0\u0dbb\u0dd4\u0db1\u0ddc\u0dad\u0dca \u0dba\u0dd4\u0daf \u0db1\u0dd3\u0dad\u0dd2\u0dba \u0db8\u0dcf\u0dc3\u0dba\u0d9a\u0dd2\u0db1\u0dca \u0dc0\u0dd4\u0db1\u0dad\u0dca \u0d85\u0dc0\u0dc3\u0db1\u0dca \u0dc0\u0dd9\u0db1\u0dca\u0db1 \u0db4\u0dd4\u0dc5\u0dd4\u0dc0\u0db1\u0dca\" \u0da2\u0db1\u0dcf\u0db0\u0dd2\u0db4\u0dad\u0dd2 \u0dbb\u0ddc\u0da9\u0dca\u0dbb\u0dd2\u0d9c\u0ddd \u0daf\u0dd4\u0da7\u0dcf\u0dbb\u0dca\u0dad\u0dda \u0db4\u0dc0\u0dc3\u0dba\u0dd2.  \u0dad\u0dc0\u0daf\u0dd4\u0dbb\u0da7\u0dad\u0dca \u0d85\u0daf\u0dc4\u0dc3\u0dca \u0daf\u0dd0\u0d9a\u0dca\u0dc0\u0dd6 \u0da2\u0db1\u0dcf\u0db0\u0dd2\u0db4\u0dad\u0dd2 \u0dbb\u0ddc\u0da9\u0dca\u0dbb\u0dd2\u0d9c\u0ddd \u0daf\u0dd4\u0da7\u0dcf\u0dbb\u0dca\u0dad\u0dda, \u0d85\u0dbd\u0dd4\u0dad\u0dd2\u0db1\u0dca\u0db8 \u0dc0\u0dcf\u0dbb\u0dca\u0dad\u0dcf \u0dc0\u0dd9\u0db1 \u0d9c\u0dd0\u0da7\u0dd4\u0db8\u0dca \u0dc0\u0dbd\u0daf\u0dd3 \u0db4\u0dca\u200d\u0dbb\u0dcf\u0daf\u0dda\u0dc1\u0dd3\u0dba \u0db4\u0ddc\u0dbd\u0dd2\u0dc3\u0dca \u0db4\u0dca\u200d\u0dbb\u0db0\u0dcf\u0db1\u0dd2\u0dba\u0d9a\u0dd4 \u0d9c\u0dd9\u0dc5 \u0dc3\u0dd2\u0db3 \u0db8\u0dbb\u0dcf \u0daf\u0db8\u0dcf \u0d87\u0dad\u0dd2 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \u0db8\u0dda \u0d85\u0dad\u0dbb \u0db1\u0dd2\u0dc0\u0dda\u0daf\u0db1\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1 \u0db4\u0dd2\u0dbd\u0dd2\u0db4\u0dd3\u0db1 \u0d9a\u0dad\u0ddd\u0dbd\u0dd2\u0d9a \u0dc3\u0db7\u0dcf\u0dc0, \u0dc3\u0db1\u0dca\u0db1\u0daf\u0dca\u0db0 \u0db4\u0dca\u200d\u0dbb\u0dc4\u0dcf\u0dbb\u0d9a\u0dba\u0db1\u0dca \u0dc0\u0dd2\u0dc3\u0dd2\u0db1\u0dca \u0db4\u0dd6\u0da2\u0d9a\u0dc0\u0dbb\u0dba\u0d9a\u0dd4 \u0daf \u0d87\u0dad\u0dd4\u0dc5\u0dd4\u0dc0 \u0db4\u0dd4\u0daf\u0dca\u0d9c\u0dbd\u0dba\u0db1\u0dca \u0d9c\u0dab\u0db1\u0dcf\u0dc0\u0d9a\u0dca \u0db4\u0dca\u200d\u0dbb\u0dcf\u0dab \u0d87\u0db4\u0dba\u0da7 \u0d9c\u0db1\u0dd4 \u0dbd\u0dd0\u0db6 \u0d87\u0dad\u0dd0\u0dba\u0dd2 \u0db4\u0dc0\u0dc3\u0dba\u0dd2. \"\u0db8\u0dd2\u0db1\u0dca\u0daf\u0db1\u0dcf\u0d95\" \u0daf\u0dd6\u0db4\u0dad\u0dda \u0dbb\u0db3\u0dc0\u0dcf \u0dc3\u0dd2\u0da7\u0dd2\u0db1 \u0db4\u0dd2\u0dbd\u0dd2\u0db4\u0dd3\u0db1 \u0dc4\u0db8\u0dd4\u0daf\u0dcf\u0dc0 \u0d91\u0db8 \u0daf\u0dd6\u0db4\u0dad\u0dda \"\u0db8\u0dbb\u0dcf\u0dc0\u0dd2\"( Marawi) \u0db1\u0d9c\u0dbb\u0dba \u0d85\u0dbd\u0dca\u0dbd\u0dcf\u0d9c\u0dd9\u0db1 \u0dc3\u0dd2\u0da7\u0dd2\u0db1 IS \u0d89\u0dc3\u0dca\u0dbd\u0dcf\u0db8\u0dd3\u0dba \u0dbb\u0dcf\u0da2\u0dca\u200d\u0dba \u0dc3\u0d82\u0dc0\u0dd2\u0db0\u0dcf\u0db1\u0dba\u0da7 \u0dc4\u0dc0\u0dd4\u0dbd\u0dca \u0dc3\u0db1\u0dca\u0db1\u0daf\u0dca\u0db0 \u0db4\u0dca\u200d\u0dbb\u0dc4\u0dcf\u0dbb\u0d9a\u0dba\u0db1\u0dca \u0dc3\u0db8\u0d9f \u0dc3\u0da7\u0db1\u0dca \u0dc0\u0daf\u0dd2\u0db8\u0dd2\u0db1\u0dca \u0dc3\u0dd2\u0da7\u0dd2\u0dad\u0dd2.  \u0d91\u0db8 \u0d9c\u0dd0\u0da7\u0dd4\u0db8\u0dca \u0dc0\u0dbd\u0daf\u0dd3 \u0dc4\u0db8\u0dd4\u0daf\u0dcf \u0db7\u0da7\u0dba\u0db1\u0dca \u0dad\u0dd4\u0db1\u0dca\u0daf\u0dd9\u0db1\u0d9a\u0dd4 \u0da2\u0dd3\u0dc0\u0dd2\u0dad\u0d9a\u0dca\u0dc2\u0dba\u0da7 \u0db4\u0dad\u0dca\u0dc0 \u0d87\u0dad\u0dd2 \u0db6\u0dc0\u0dad\u0dca \u0dc0\u0dcf\u0dbb\u0dca\u0dad\u0dcf \u0dc0\u0dd9\u0dba\u0dd2. "},
{"headline": "\u0dc3\u0dca\u0da7\u0dcf\u0dbd\u0dd2\u0db1\u0dca\u0d9c\u0dda \u0db8\u0dd4\u0db1\u0dd4\u0db4\u0dd4\u0dbb\u0ddd \u0db8\u0dd4\u0dad\u0dca\u0dad\u0dcf \u0daf\u0d9a\u0dd2\u0db1 \u0dc4\u0dd0\u0da7\u0dd2", "date": "2017 \u0db8\u0dd0\u0dba\u0dd2 25", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc3\u0ddd\u0dc0\u0dd2\u0dba\u0da7\u0dca \u0dc3\u0d82\u0d9c\u0db8\u0dba\u0dda \u0dc4\u0dd2\u0da7\u0db4\u0dd4 \u0db1\u0dcf\u0dba\u0d9a \u0da2\u0ddd\u0dc3\u0db4\u0dca \u0dc3\u0dca\u0da7\u0dcf\u0dbd\u0dd2\u0db1\u0dca\u0d9c\u0dda \u0db8\u0dd4\u0db1\u0dd4\u0db4\u0dd4\u0dbb\u0dd4 \u0d85\u0dbd\u0dd9\u0d9a\u0dca\u0dc3\u0db1\u0dca\u0daf\u0dbb\u0dca  \u0db6\u0dd4\u0dbb\u0dca\u0daf\u0ddc\u0db1\u0dca\u0dc3\u0dca\u0d9a\u0dd2 (Alexander Burdonsky )\u0daf\u0dd2\u0dc0\u0dd2\u0dba\u0db1\u0dca \u0dc3\u0db8\u0dd4 \u0d9c\u0dad\u0dca\u0dad\u0dda\u0dba. \u0d9a\u0dd8\u0dad\u0dc4\u0dc3\u0dca\u0dad \u0db1\u0dcf\u0da7\u0dca\u200d\u0dba \u0d85\u0db0\u0dca\u200d\u0dba\u0d9a\u0dca\u0dc2\u0dc0\u0dbb\u0dba\u0d9a\u0dd4 \u0dc0\u0dd6 \u0db6\u0dd4\u0dbb\u0dca\u0daf\u0ddc\u0db1\u0dca\u0dc3\u0dca\u0d9a\u0dd2 \u0db8\u0dbb\u0dab\u0dba\u0da7 \u0db4\u0dad\u0dca\u0dc0\u0db1 \u0dc0\u0dd2\u0da7 \u0dc4\u0dd0\u0dad\u0dca\u0dad\u0dd1 \u0db4\u0dc3\u0dca \u0dc0\u0dd0\u0db1\u0dd2 \u0dc0\u0dd2\u0dba\u0dda \u0db4\u0dc3\u0dd4\u0dc0\u0dd2\u0dba. \u0d85\u0dbd\u0dd9\u0dc3\u0db1\u0dca\u0daf\u0dbb\u0dca \u0db6\u0dd4\u0dbb\u0dca\u0daf\u0ddc\u0db1\u0dca\u0dc3\u0dca\u0d9a\u0dd2 1941 \u0dc0\u0dc3\u0dbb\u0dda \u0d8b\u0db4\u0dad\u0dd2\u0db1\u0dca \u0dbd\u0daf \u0db1\u0dcf\u0db8\u0dba \"\u0d85\u0dbd\u0dd9\u0d9a\u0dca\u0dc3\u0db1\u0dca\u0daf\u0dbb\u0dca \u0dc3\u0dca\u0da7\u0dcf\u0dbd\u0dd2\u0db1\u0dca\" \u0dc0\u0dd6 \u0db1\u0db8\u0dd4\u0dad\u0dca \u0d94\u0dc4\u0dd4 \u0dc3\u0dd2\u0dba \u0db8\u0dd4\u0dad\u0dca\u0dad\u0dcf \u0dc0\u0dd6 \u0da2\u0ddd\u0dc3\u0db4\u0dca \u0dc3\u0dca\u0da7\u0dcf\u0dbd\u0dd2\u0db1\u0dca \u0dc3\u0db8\u0d9f \u0d87\u0dad\u0dd2 \u0da2\u0dd3\u0dc0\u0dd2\u0dad  \u0dc3\u0db8\u0dca\u0db6\u0db1\u0dca\u0db0\u0dba \u0dc0\u0dc3\u0d82\u0d9a\u0dbb \u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \u0dad\u0db8 \u0db8\u0dc0\u0d9c\u0dda \u0dc0\u0dcf\u0dc3\u0d9c\u0db8 \u0dad\u0ddd\u0dbb\u0dcf \u0d9c\u0db1\u0dd2\u0db8\u0dd2\u0db1\u0dca  \u0db4\u0dc3\u0dd4 \u0d9a\u0dcf\u0dbd\u0dba\u0dd9\u0dc4\u0dd2 \"\u0d85\u0dbd\u0dd9\u0dc3\u0db1\u0dca\u0daf\u0dbb\u0dca  \u0db6\u0dd4\u0dbb\u0dca\u0daf\u0ddc\u0db1\u0dca\u0dc3\u0dca\u0d9a\u0dd2\" \u0dba\u0db1 \u0db1\u0db8\u0dd2\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2\u0dba\u0dda\u0dba. \u0d94\u0dc4\u0dd4 \u0dc0\u0dc3\u0dbb \u0d9a\u0dd3\u0db4\u0dba\u0d9a\u0dca \u0db8\u0ddc\u0dc3\u0dca\u0d9a\u0dc0\u0dca \u0d85\u0d9c\u0db1\u0dd4\u0dc0\u0dbb \u0dba\u0dd4\u0daf \u0dc4\u0db8\u0dd4\u0daf\u0dcf \u0dbb\u0d82\u0d9c \u0dc1\u0dcf\u0dbd\u0dcf\u0dc0\u0dda  \u0db4\u0dca\u200d\u0dbb\u0db0\u0dcf\u0db1\u0dd2\u0dba\u0dcf \u0dc0\u0dd2\u0dba. \u0dc3\u0dca\u0da7\u0dcf\u0dbd\u0dd2\u0db1\u0dca\u0d9c\u0dda \u0dad\u0dc0\u0dad\u0dca \u0db8\u0dd4\u0db1\u0dd4\u0db4\u0dd4\u0dbb\u0d9a\u0dd4 \u0dc0\u0dd6 \u0dba\u0dd9\u0dc0\u0dca\u0d9c\u0dd2\u0db1\u0dd2 \u0daf\u0dca\u0dc2\u0dd4\u0d9c\u0dcf\u0dc3\u0dca\u0dc0\u0dd9\u0dbd\u0dd2(Yevgeny Dzhugashvili) \u0dc0\u0dc3\u0dbb 80\u0d9a\u0dca \u0da2\u0dd3\u0dc0\u0dad\u0dca\u0dc0 \u0db4\u0dc3\u0dd4\u0d9c\u0dd2\u0dba \u0dc0\u0dc3\u0dbb\u0dda \u0d85\u0db7\u0dcf\u0dc0\u0db4\u0dca\u200d\u0dbb\u0dcf\u0db4\u0dca\u0dad \u0dc0\u0dd2\u0dba.  \u0d85\u0dbd\u0dd9\u0d9a\u0dca\u0dc3\u0db1\u0dca\u0daf\u0dbb\u0dca \u0db8\u0dd9\u0db1\u0dca \u0db1\u0ddc\u0dc0 \u0dba\u0dd9\u0dc0\u0dca\u0d9c\u0dd2\u0db1\u0dd2 \u0daf\u0dca\u0dc2\u0dd4\u0d9c\u0dcf\u0dc3\u0dca\u0dc0\u0dd9\u0dbd\u0dd2 \u0dc3\u0dd2\u0dba \u0db8\u0dd4\u0dad\u0dca\u0dad\u0db1\u0dd4\u0dc0\u0db1\u0dca \u0dc0\u0dd6 \u0dc3\u0dca\u0da7\u0dcf\u0dbd\u0dd2\u0db1\u0dca\u0d9c\u0dda \u0d8b\u0dbb\u0dd4\u0db8\u0dba \u0daf\u0dd0\u0da9\u0dd2\u0dc0 \u0d86\u0dbb\u0d9a\u0dca\u0dc2\u0dcf \u0d9a\u0dc5 \u0db8\u0dd4\u0db1\u0dd4\u0db4\u0dd4\u0dbb\u0dd9\u0d9a\u0dd2.  \u0d94\u0dc4\u0dd4 \u0daf\u0dd2\u0d9c\u0da7\u0db8 \u0db7\u0dcf\u0dc0\u0dd2\u0dad\u0dcf \u0d9a\u0dc5\u0dda \u0db8\u0dd4\u0dad\u0dca\u0dad\u0dcf\u0d9c\u0dd9\u0db1\u0dca \u0d8b\u0dbb\u0dd4\u0db8 \u0dc0\u0dd6  \"\u0daf\u0dca\u0dc2\u0dd4\u0d9c\u0dcf\u0dc3\u0dca\u0dc0\u0dd9\u0dbd\u0dd2\" \u0db1\u0db8\u0dca \u0da2\u0ddd\u0dbb\u0dca\u0da2\u0dd2\u0dba\u0dcf\u0db1\u0dd4 \u0dc0\u0dcf\u0dc3\u0d9c\u0db8\u0dba\u0dd2. \u0d85\u0dbd\u0dd9\u0d9a\u0dca\u0dc3\u0db1\u0dca\u0daf\u0dbb\u0dca \u0db6\u0dd4\u0dbb\u0dca\u0daf\u0ddc\u0db1\u0dca\u0dc3\u0dca\u0d9a\u0dd2\u0d9c\u0dda \u0db4\u0dd2\u0dba\u0dcf \u0dc0\u0dd6 \u0dc0\u0dc3\u0dd2\u0dbd\u0dd2 \u0dc3\u0dca\u0da7\u0dcf\u0dbd\u0dd2\u0db1\u0dca \u0dc3\u0dc4 \u0d94\u0dc4\u0dd4\u0d9c\u0dda \u0db4\u0dd2\u0dba\u0dcf \u0dc0\u0dd6 \u0da2\u0ddd\u0dc3\u0db4\u0dca \u0dc3\u0dca\u0da7\u0dcf\u0dbd\u0dd2\u0db1\u0dca \u0d85\u0dad\u0dbb \u0dba\u0dc4\u0db4\u0dad\u0dca \u0dc3\u0db8\u0dca\u0db6\u0db1\u0dca\u0db0\u0dad\u0dcf\u0dc0\u0dba\u0d9a\u0dca \u0dad\u0dd2\u0db6\u0dd3 \u0db1\u0dd0\u0dad. \u0dc0\u0dc3\u0dd2\u0dbd\u0dd2 \u0db8\u0dad\u0dca\u0db4\u0dd0\u0db1\u0da7 \u0d87\u0db6\u0dca\u0db6\u0dd0\u0dc4\u0dd2\u0dc0 \u0dc3\u0dd2\u0da7\u0dd2 \u0d85\u0dad\u0dbb \u0dc0\u0dba\u0dc3 \u0d85\u0dc0\u0dd4\u0dbb\u0dd4\u0daf\u0dd4 \u0dc4\u0dad\u0dc5\u0dd2\u0dc4\u0dda \u0daf\u0dd3 \u0daf\u0dd2\u0dc0\u0dd2 \u0d9c\u0db8\u0db1 \u0db1\u0dd2\u0db8 \u0d9a\u0dc5\u0dda\u0dba. \u0d85\u0dbd\u0dd9\u0d9a\u0dca\u0dc3\u0db1\u0dca\u0daf\u0dbb\u0dca \u0db6\u0dd4\u0dbb\u0dca\u0daf\u0ddc\u0db1\u0dca\u0dc3\u0dca\u0d9a\u0dd2 \u0dbb\u0dd4\u0dc3\u0dd2\u0dba\u0dcf\u0dc0\u0dda \u0dbb\u0dd4\u0db4\u0dc0\u0dcf\u0dc4\u0dd2\u0db1\u0dd3 \u0dc0\u0dd0\u0da9 \u0dc3\u0da7\u0dc4\u0db1\u0d9a \u0daf\u0dd3 \u0dc3\u0dd2\u0dba \u0db8\u0dd4\u0dad\u0dca\u0dad\u0dab\u0dd4\u0dc0\u0db1\u0dca \u0db4\u0dd2\u0dc5\u0dd2\u0db6\u0db3 \u0db8\u0dad\u0d9a\u0dba \u0d85\u0dc0\u0daf\u0dd2 \u0d9a\u0dbb\u0db8\u0dd2\u0db1\u0dca \u0dc0\u0dbb\u0d9a\u0dca \u0db8\u0dd9\u0dc3\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dd4\u0dab\u0dd2. \" \u0db8\u0dd0\u0dba\u0dd2 \u0db8\u0dcf\u0dc3\u0dba\u0dda \u0dc3\u0dc4 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca \u0db8\u0dcf\u0dc3\u0dba\u0dda \u0db4\u0dd9\u0dc5\u0db4\u0dcf\u0dbd\u0dd2 \u0dc0\u0dbd\u0daf\u0dd3 \u0db8\u0db8 \u0d94\u0dc4\u0dd4 \u0daf\u0dd0\u0d9a \u0dad\u0dd2\u0db6\u0dd9\u0db1\u0dc0\u0dcf. \u0d91\u0dad\u0dca \u0db8\u0db8 \u0d94\u0dc4\u0dd4 \u0dbd\u0d9f\u0dd2\u0db1\u0dca\u0db8 \u0daf\u0dd4\u0da7\u0dd4\u0dc0\u0dda \u0db8\u0dd2\u0dba\u0d9c\u0ddc\u0dc3\u0dca \u0dc0\u0dd0\u0dad\u0dd2\u0dbb \u0dc3\u0dd2\u0da7\u0dd2\u0db1 \u0dc0\u0dd2\u0da7\u0dba\u0dd2\" \u0dad\u0db8 \u0dc5\u0db8\u0dcf\u0dc0\u0dd2\u0dba \u0d9a\u0dd2\u0dc3\u0dd2\u0db8 \u0dc5\u0db8\u0dba\u0d9a\u0dd4\u0da7 \u0d8b\u0dbb\u0dd4\u0db8 \u0dc0\u0dd2\u0dba \u0dba\u0dd4\u0dad\u0dd4 \u0db1\u0dd0\u0dad\u0dd0\u0dba\u0dd2 \u0db8\u0dd9\u0dba\u0dd2\u0db1\u0dca \u0dc0\u0dc3\u0dbb \u0daf\u0dd9\u0d9a\u0d9a\u0da7 \u0db4\u0dd9\u0dbb \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5 \u0d85\u0dbd\u0dd9\u0d9a\u0dca\u0dc3\u0db1\u0dca\u0daf\u0dbb\u0dca \u0db6\u0dd4\u0dbb\u0dca\u0daf\u0ddc\u0db1\u0dca\u0dc3\u0dca\u0d9a\u0dd2 \u0dc3\u0dd2\u0dba \u0dc0\u0dcf\u0dc3\u0d9c\u0db8 \u0dc0\u0dd9\u0db1\u0dc3\u0dca \u0d9a\u0dbb \u0d9c\u0db1\u0dd2\u0db8\u0dd2\u0db1\u0dca  \u0d9a\u0dbd\u0dcf\u0dc0 \u0dc3\u0db3\u0dc4\u0dcf \u0d9a\u0dd0\u0db4\u0dc0\u0dd2\u0dba. \u0dad\u0dc0\u0dad\u0dca \u0dc0\u0dbb\u0d9a\u0dca \u0dc3\u0db8\u0dca\u0db8\u0dd4\u0d9b \u0dc3\u0dcf\u0d9a\u0da0\u0dca\u0da1\u0dcf\u0dc0\u0d9a \u0daf\u0dd3 \u0d85\u0daf\u0dc4\u0dc3\u0dca \u0daf\u0dd0\u0d9a\u0dca\u0dc0\u0dd6 \u0d85\u0dbd\u0dd9\u0d9a\u0dca\u0dc3\u0db1\u0dca\u0daf\u0dbb\u0dca \u0db6\u0dd4\u0dbb\u0dca\u0daf\u0ddc\u0db1\u0dca\u0dc3\u0dca\u0d9a\u0dd2, \u0dc3\u0dd2\u0dba \u0db8\u0dd4\u0dad\u0dca\u0dad\u0dcf \u0dc0\u0dd6 \u0da2\u0ddd\u0dc3\u0dc6\u0dca \u0dc3\u0dca\u0da7\u0dcf\u0dbd\u0dd2\u0db1\u0dca \u0dc2\u0dda\u0d9a\u0dca\u0dc3\u0dca\u0db4\u0dd2\u0dba\u0dbb\u0dca \u0db1\u0dcf\u0da7\u0dca\u200d\u0dba\u0dba\u0d9a \u0d91\u0db1 \u0db4\u0dca\u200d\u0dbb\u0db6\u0dd4\u0daf\u0dca\u0db0 \u0dc3\u0dc4 \u0d8b\u0db8\u0dad\u0dd4\u0dc0 \u0db8\u0dd2\u0dc1\u0dca\u200d\u0dbb  \u0da0\u0dbb\u0dd2\u0dad\u0dba\u0d9a\u0da7 \u0dc3\u0db8\u0dcf\u0db1 \u0d9a\u0dc5\u0dda\u0dba. \u0dad\u0dbb\u0dd4\u0dab\u0dba\u0d9a\u0dd4 \u0dc4\u0dd0\u0da7\u0dd2\u0dba\u0da7 \u0dc3\u0dca\u0da7\u0dcf\u0dbd\u0dd2\u0db1\u0dca\u0da7 \u0daf\u0dd0\u0da9\u0dd2\u0dc0 \u0d91\u0dbb\u0dd9\u0dc4\u0dd2 \u0dc0\u0dd6 \u0d85\u0dbd\u0dd9\u0d9a\u0dca\u0dc3\u0db1\u0dca\u0daf\u0dbb\u0dca \u0db6\u0dd4\u0dbb\u0dca\u0daf\u0ddc\u0db1\u0dca\u0dc3\u0dca\u0d9a\u0dd2,  \u0dc3\u0dd2\u0dba \u0db8\u0dd4\u0dad\u0dca\u0dad\u0dab\u0dd4\u0dc0\u0db1\u0dca  \u0d9a\u0dd8\u0dbb \u0d92\u0d9a\u0dcf\u0db0\u0dd2\u0db4\u0dad\u0dd2\u0dba\u0d9a\u0dd4 \u0dc0\u0dd6\u0dba\u0dda \u0db1\u0db8\u0dd4\u0dad\u0dca \u0d94\u0dc4\u0dd4 \u0dc0\u0dd2\u0dc3\u0dd2\u0dc0\u0dd9\u0db1\u0dd2 \u0dc3\u0dd2\u0dba\u0dc0\u0dc3\u0dda \u0d85\u0dad\u0dd2\u0db6\u0dbd\u0dc3\u0db8\u0dca\u0db4\u0db1\u0dca\u0db1 \u0db1\u0dcf\u0dba\u0d9a\u0dba\u0d9a\u0dd4 \u0dc4\u0dd0\u0da7\u0dd2\u0dba\u0da7 \u0daf  \u0daf\u0dd4\u0da7\u0dd4\u0dc0\u0dda\u0dba. \u0d91\u0dc4\u0dd9\u0dad\u0dca 2016 \u0dc0\u0dc3\u0dbb\u0dda \u0db8\u0dbb\u0dab\u0dba\u0da7 \u0db4\u0dad\u0dca \u0dba\u0dd9\u0dc0\u0dca\u0d9c\u0dd2\u0db1\u0dd2 \u0daf\u0dca\u0dc2\u0dd4\u0d9c\u0dcf\u0dc3\u0dca\u0dc0\u0dd9\u0dbd\u0dd2 \u0dc3\u0dca\u0da7\u0dcf\u0dbd\u0dd2\u0db1\u0dca \u0daf\u0d9a\u0dd2\u0db1\u0dca\u0db1\u0dda \u0dc3\u0dc4\u0db8\u0dd4\u0dbd\u0dd2\u0db1\u0dca\u0db8 \u0dc0\u0dd9\u0db1\u0dc3\u0dca \u0d86\u0d9a\u0dcf\u0dbb\u0dba\u0d9a\u0da7\u0dba\u0dd2. \u0dbb\u0dd4\u0dc3\u0dd2\u0dba\u0dcf\u0dc0\u0dda \u0db1\u0dd2\u0daf\u0dc4\u0dc3\u0dca \u0db4\u0dd4\u0dc0\u0dad\u0dca\u0db4\u0dad\u0d9a\u0dca \u0dc0\u0dbb\u0d9a\u0dca \u0da2\u0ddd\u0dc3\u0dc6\u0dca \u0dc3\u0dca\u0da7\u0dcf\u0dbd\u0dd2\u0db1\u0dca \u0dc4\u0db3\u0dd4\u0db1\u0dca\u0dc0\u0dcf \u0daf\u0dd3 \u0dad\u0dd2\u0db6\u0dd4\u0dab\u0dda \u0dbd\u0dda \u0db4\u0dd2\u0db4\u0dcf\u0dc3\u0dba\u0dd9\u0db1\u0dca \u0db4\u0dd9\u0dc5\u0dd4\u0db1 \u0db8\u0dd2\u0db1\u0dd3\u0db8\u0dc3\u0dca \u0db6\u0dd4\u0daf\u0dd2\u0db1\u0dca\u0db1\u0d9a\u0dd4  \u0dc4\u0dd0\u0da7\u0dd2\u0dba\u0da7\u0dba\u0dd2. \u0dc3\u0dd2\u0dba \u0db8\u0dd4\u0dad\u0dca\u0dad\u0dab\u0dd4\u0dc0\u0db1\u0dca\u0da7 \u0d9a\u0dbb\u0db1 \u0dbd\u0daf \u0d85\u0db4\u0dc4\u0dcf\u0dc3\u0dba\u0dd9\u0db1\u0dca \u0d9a\u0dd2\u0db4\u0dd4\u0dab \u0dba\u0dd9\u0dc0\u0dca\u0d9c\u0dd2\u0db1\u0dd2 \u0daf\u0dca\u0dc2\u0dd4\u0d9c\u0dcf\u0dc3\u0dca\u0dc0\u0dd9\u0dbd\u0dd2 \u0d91\u0db8 \u0db4\u0dd4\u0dc0\u0dad\u0dca\u0db4\u0dad\u0da7 \u0d91\u0dbb\u0dd9\u0dc4\u0dd2\u0dc0 \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0db4\u0dd2\u0dc5\u0dd2\u0db6\u0db3 \u0dba\u0dd4\u0dbb\u0ddd\u0db4\u0dcf \u0d8b\u0dc3\u0dcf\u0dc0\u0dd2\u0dba\u0dda \u0db1\u0da9\u0dd4 \u0db4\u0dd0\u0dc0\u0dbb\u0dd6 \u0db1\u0db8\u0dd4\u0dad\u0dca \u0d94\u0dc4\u0dd4 \u0d91\u0db8 \u0db1\u0da9\u0dd4\u0dc0\u0dd9\u0db1\u0dca \u0db4\u0dbb\u0dcf\u0da2\u0dba \u0dc0\u0dd2\u0dba. "},
{"headline": "\u0dc3\u0db8\u0dbd\u0dd2\u0d82\u0d9c\u0dd2\u0d9a \u0db4\u0ddd\u0dbb\u0dd4\u0dc0 \u0d86\u0dc3\u0dd2\u0dba\u0dcf\u0dc0\u0da7\u0dad\u0dca \u0dc3\u0db8\u0dd3\u0db4 \u0dc0\u0dd9\u0dba\u0dd2", "date": "2017 \u0db8\u0dd0\u0dba\u0dd2 24", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc3\u0db8\u0dbd\u0dd2\u0d82\u0d9c\u0dd2\u0d9a \u0dc0\u0dd2\u0dc0\u0dcf\u0dc4\u0dba \u0db1\u0dd3\u0dad\u0dd2\u0d9c\u0dad \u0d9a\u0dd2\u0dbb\u0dd3\u0db8\u0da7 \u0db8\u0d9c \u0db4\u0dcf\u0daf\u0db8\u0dd2\u0db1\u0dca \u0db1\u0dc0 \u0db1\u0dd3\u0dad\u0dd2 \u0dc3\u0db8\u0dca\u0db4\u0dcf\u0daf\u0db1\u0dba \u0dc0\u0dd2\u0dba\u0dba\u0dd4\u0dad\u0dd4 \u0db6\u0dc0\u0da7 \u0dad\u0dcf\u0dba\u0dd2\u0dc0\u0dcf\u0db1\u0dba\u0dda \u0d89\u0dc4\u0dc5\u0db8 \u0d85\u0db0\u0dd2\u0d9a\u0dbb\u0dab\u0dba \u0dad\u0dd3\u0dbb\u0dab\u0dba \u0d9a\u0dbb\u0dba\u0dd2. \u0d91\u0db8 \u0dad\u0dd3\u0dbb\u0dab\u0dba\u0da7 \u0d85\u0db1\u0dd4\u0dc0 \u0dc0\u0dca\u200d\u0dba\u0dc0\u0dc3\u0dca\u0dae\u0dcf \u0dc3\u0d82\u0dc1\u0ddd\u0db0\u0db1\u0dba\u0d9a\u0dca \u0dc3\u0dd2\u0daf\u0dd4 \u0dc0\u0dd4\u0dc0\u0dc4\u0ddc\u0dad\u0dca \u0dc3\u0db8\u0dbd\u0dd2\u0d82\u0d9c\u0dd2\u0d9a \u0dc0\u0dd2\u0dc0\u0dcf\u0dc4\u0dba \u0db1\u0dd3\u0dad\u0dd2\u0dba\u0dd9\u0db1\u0dca \u0db4\u0dd2\u0dc5\u0dd2\u0d9c\u0db1\u0dca\u0db1\u0dcf \u0db4\u0dca\u200d\u0dbb\u0dae\u0db8 \u0d86\u0dc3\u0dd2\u0dba\u0dcf\u0db1\u0dd4 \u0dbb\u0da7 \u0dc0\u0dc1\u0dba\u0dd9\u0db1\u0dca \u0dad\u0dcf\u0dba\u0dd2\u0dc0\u0dcf\u0db1\u0dba \u0d89\u0dad\u0dd2\u0dc4\u0dcf\u0dc3\u0d9c\u0dad \u0dc0\u0db1\u0dd4 \u0d87\u0dad. \u0dad\u0dcf\u0dba\u0dd2\u0dc0\u0dcf\u0db1\u0dba\u0dda \u0d89\u0dc4\u0dc5\u0db8 \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dd4\u0dbd\u0dca\u0dbd \u0dad\u0dd3\u0dbb\u0dab\u0dba \u0d9a\u0dc5\u0dda \u0dc3\u0db8\u0dbd\u0dd2\u0d82\u0d9c\u0dd2\u0d9a \u0dc0\u0dd2\u0dc0\u0dcf\u0dc4\u0dba \u0dc0\u0dc5\u0d9a\u0dca\u0dc0\u0dcf\u0dbd\u0db1, \u0dad\u0dcf\u0dba\u0dd2\u0dc0\u0dcf\u0db1\u0dba\u0dda \u0daf\u0dd0\u0db1\u0da7 \u0db4\u0dc0\u0dad\u0dd2\u0db1 \u0db1\u0dd3\u0dad\u0dd2\u0dba \u0db8\u0d9c\u0dd2\u0db1\u0dca \u0dc3\u0db8\u0dcf\u0db1\u0dcf\u0dad\u0dca\u0db8\u0dad\u0dcf\u0dc0\u0dba\u0dda \u0d85\u0dba\u0dd2\u0dad\u0dd2\u0dba \u0d8b\u0dbd\u0dca\u0dbd\u0d82\u0d9d\u0db1\u0dba \u0dc0\u0db1 \u0db6\u0dd0\u0dc0\u0dd2\u0db1\u0dca \u0d91\u0dba \u0dc0\u0dca\u200d\u0dba\u0dc0\u0dc3\u0dca\u0dae\u0dcf \u0dc0\u0dd2\u0dbb\u0ddd\u0db0\u0dd3 \u0db6\u0dc0\u0dba. \u0d91\u0db6\u0dd0\u0dc0\u0dd2\u0db1\u0dca \u0db1\u0dc0 \u0db1\u0dd3\u0dad\u0dd2 \u0dc3\u0db8\u0dca\u0db8\u0dad \u0d9a\u0dd2\u0dbb\u0dd3\u0db8\u0da7 \u0dc4\u0ddd \u0db4\u0dc0\u0dad\u0dd2\u0db1 \u0db1\u0dd3\u0dad\u0dd2 \u0dc3\u0d82\u0dc1\u0ddd\u0db0\u0db1\u0dba \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0dad\u0dcf\u0dba\u0dd2\u0dc0\u0dcf\u0db1 \u0dbb\u0da2\u0dba\u0da7 \u0daf\u0dd9\u0dc0\u0dc3\u0dbb\u0d9a \u0d9a\u0dcf\u0dbd\u0dba\u0d9a\u0dca \u0dbd\u0db6\u0dcf\u0daf\u0dd3 \u0dad\u0dd2\u0db6\u0dda. \u0d9a\u0dd9\u0dc3\u0dda \u0db1\u0db8\u0dd4\u0dad\u0dca \u0db8\u0dd9\u0db8 \u0d85\u0db0\u0dd2\u0d9a\u0dbb\u0dab \u0dad\u0dd3\u0dbb\u0dab\u0dba \u0d85\u0db1\u0dd4\u0dc0 \u0db1\u0dc0 \u0db1\u0dd3\u0dad\u0dd2 \u0dc3\u0db8\u0dca\u0db4\u0dcf\u0daf\u0db1\u0dba\u0da7 \u0dc4\u0ddd \u0db4\u0dc0\u0dad\u0dd2\u0db1 \u0db1\u0dd3\u0dad\u0dd2 \u0dc0\u0dd9\u0db1\u0dc3\u0dca \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0dad\u0dcf\u0dba\u0dd2\u0dc0\u0dcf\u0db1\u0dba\u0dda \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0 \u0d9a\u0dd9\u0dad\u0dbb\u0db8\u0dca \u0daf\u0dd4\u0dbb\u0da7 \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0dc0\u0dda\u0daf \u0dba\u0db1\u0dca\u0db1 \u0dad\u0dc0\u0db8\u0dad\u0dca \u0db4\u0dd0\u0dc4\u0dd0\u0daf\u0dd2\u0dbd\u0dd2 \u0db1\u0dd0\u0dad\u0dd2 \u0db6\u0dc0 \u0d91\u0dbb\u0da7 \u0daf\u0dda\u0dc1\u0db4\u0dcf\u0dbd\u0db1 \u0dc0\u0dd2\u0dc1\u0dca\u0dbd\u0dda\u0dc2\u0dd2\u0d9a\u0dcf \u0dc3\u0dd2\u0db1\u0dca\u0da9\u0dd2 \u0dc3\u0dd4\u0dba\u0dd2 \u0db4\u0dc0\u0dc3\u0db1\u0dca\u0db1\u0dd3\u0dba. \u0dc3\u0db8\u0dbd\u0dd2\u0d82\u0d9c\u0dd2\u0d9a \u0dc0\u0dd2\u0dc0\u0dcf\u0dc4\u0dba \u0db1\u0dd3\u0dad\u0dd2\u0d9c\u0dad \u0d9a\u0dd2\u0dbb\u0dd3\u0db8\u0da7 \u0d91\u0dbb\u0dd9\u0dc4\u0dd2\u0dc0 \u0dad\u0dcf\u0dba\u0dd2\u0dc0\u0dcf\u0db1\u0dba\u0dda \u0d86\u0d9c\u0db8\u0dd2\u0d9a \u0d9a\u0dab\u0dca\u0da9\u0dcf\u0dba\u0db8\u0dca \u0dc0\u0dd2\u0dbb\u0ddd\u0db0\u0dba \u0db4\u0dc5 \u0d9a\u0dbb\u0dad\u0dd2. \u0dc0\u0dc3\u0dbb \u0daf\u0dd9\u0d9a\u0d9a\u0dca \u0d87\u0dad\u0dd4\u0dc5\u0dad \u0db1\u0dc0 \u0db1\u0dd3\u0dad\u0dd2 \u0dc3\u0d82\u0dc1\u0ddd\u0db0\u0db1\u0dba \u0db1\u0dd2\u0db8 \u0d9a\u0dd2\u0dbb\u0dd3\u0db8\u0da7 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0 \u0d85\u0db4\u0ddc\u0dc4\u0ddc\u0dc3\u0dad\u0dca \u0dc0\u0dd4\u0dc0\u0dc4\u0ddc\u0dad\u0dca \u0d85\u0db0\u0dd2\u0d9a\u0dbb\u0dab \u0dad\u0dd3\u0dbb\u0dab\u0dba \u0db4\u0dcf\u0daf\u0d9a\u0d9a\u0dbb \u0d9c\u0db1\u0dd2\u0db8\u0dd2\u0db1\u0dca, \u0dc0\u0dd2\u0dc0\u0dcf\u0dc4\u0dc0\u0dd3\u0db8\u0da7 \u0d9a\u0dd0\u0db8\u0dad\u0dd2 \u0dc3\u0db8\u0dbd\u0dd2\u0d82\u0d9c\u0dd2\u0d9a\u0dba\u0db1\u0dca\u0da7 \u0dad\u0db8 \u0dc0\u0dd2\u0dc0\u0dcf\u0dc4\u0dba \u0dc3\u0db3\u0dc4\u0dcf \u0dbd\u0dd2\u0dba\u0dcf\u0db4\u0daf\u0dd2\u0d82\u0da0\u0dd2 \u0dc0\u0dd3\u0db8\u0da7 \u0d85\u0dba\u0dd2\u0dad\u0dd2\u0dba\u0d9a\u0dca \u0d87\u0dad\u0dd2 \u0db6\u0dc0 \u0dad\u0dcf\u0dba\u0dd2\u0dc0\u0dcf\u0db1 \u0d85\u0db0\u0dd2\u0d9a\u0dbb\u0dab\u0dba \u0db4\u0dc0\u0dc3\u0dba\u0dd2. \u0dad\u0dcf\u0dba\u0dd2\u0dc0\u0dcf\u0db1 \u0d85\u0db0\u0dd2\u0d9a\u0dbb\u0dab\u0dba \u0db8\u0dd9\u0db8 \u0dad\u0dd3\u0dbb\u0dab\u0dba\u0da7 \u0d91\u0dc5\u0dd0\u0db9\u0dd2\u0dba\u0dda, \u0d9a\u0dbd\u0dcf\u0db4\u0dba \u0dad\u0dd4\u0dc5 \u0dc3\u0dd2\u0da7\u0dd2\u0db1 \u0dc3\u0db8\u0dbd\u0dd2\u0d82\u0d9c\u0dd2\u0d9a \u0db4\u0dca\u200d\u0dbb\u0da2\u0dcf\u0dc0\u0da7 \u0d91\u0dbb\u0dd9\u0dc4\u0dd2\u0dc0 \u0daf\u0dd0\u0da9\u0dd2 \u0db1\u0dd3\u0dad\u0dd2 \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0dc0\u0dd9\u0db8\u0dd2\u0db1\u0dca \u0dad\u0dd2\u0db6\u0dd2\u0dba\u0daf\u0dd3 \u0dba. \u0db4\u0dc3\u0dd4\u0d9c\u0dd2\u0dba \u0daf\u0dcf \u0d89\u0db1\u0dca\u0daf\u0dd4\u0db1\u0dd3\u0dc3\u0dd2\u0dba\u0dcf\u0dc0\u0dda \u0d85\u0da0\u0dda \u0db4\u0dca\u200d\u0dbb\u0dcf\u0db1\u0dca\u0dad\u0dba\u0dda\u0daf\u0dd3 \u0dc3\u0db8\u0dbd\u0dd2\u0d82\u0d9c\u0dd2\u0d9a\u0dc0 \u0d91\u0d9a\u0dca\u0dc0\u0dd6 \u0dad\u0dbb\u0dd4\u0dab\u0dba\u0db1\u0dca \u0daf\u0dd9\u0daf\u0dd9\u0db1\u0dd9\u0d9a\u0dd4\u0da7 \u0dc0\u0dda\u0dc0\u0dd0\u0dbd\u0dca \u0db4\u0dc4\u0dbb 85 \u0db6\u0dd0\u0d9c\u0dd2\u0db1\u0dca \u0dc0\u0dd6 \u0daf\u0dac\u0dd4\u0dc0\u0db8\u0d9a\u0dca \u0db4\u0dca\u200d\u0dbb\u0dc3\u0dd2\u0daf\u0dca\u0db0\u0dd2\u0dba\u0dda \u0dbd\u0db6\u0dcf \u0daf\u0dd9\u0db1 \u0dbd\u0daf\u0dd3. \u0db8\u0dd4\u0dc3\u0dca\u0dbd\u0dd2\u0db8\u0dca \u0db6\u0dc4\u0dd4\u0dad\u0dbb\u0dba\u0d9a\u0dca \u0dc0\u0dd9\u0dc3\u0dd9\u0db1 \u0d89\u0db1\u0dca\u0daf\u0dd4\u0db1\u0dd3\u0dc3\u0dd2\u0dba\u0dcf\u0dc0\u0dda \u0d85\u0db1\u0dd9\u0d9a\u0dd4\u0dad\u0dca \u0db4\u0dca\u200d\u0dbb\u0dcf\u0db1\u0dca\u0dad\u0dc0\u0dbd \u0dc3\u0db8\u0dbd\u0dd2\u0d82\u0d9c\u0dd2\u0d9a\u0dad\u0dca\u0dc0\u0dba \u0db1\u0dd3\u0dad\u0dd2\u0dba\u0dd9\u0db1\u0dca \u0dad\u0dc4\u0db1\u0db8\u0dca \u0d9a\u0dbb \u0db1\u0ddc\u0db8\u0dd0\u0dad\u0dd2 \u0db1\u0db8\u0dd4\u0dad\u0dca \u0d85\u0da0\u0dda \u0db4\u0dca\u200d\u0dbb\u0dcf\u0db1\u0dca\u0dad\u0dba \u0dad\u0dd4\u0dc5 \u0db4\u0db8\u0dab\u0d9a\u0dca \u0dc1\u0dbb\u0dd2\u0dba\u0dcf \u0db1\u0dd3\u0dad\u0dd2\u0dba \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc3\u0dbb\u0dba \u0dbd\u0db6\u0dcf\u0daf\u0dd3 \u0dad\u0dd2\u0db6\u0dda. \u0d91\u0db8\u0dd9\u0db1\u0dca\u0db8 \u0da9\u0d9a\u0dcf \u0d85\u0d9c\u0db1\u0dd4\u0dc0\u0dbb \u0db4\u0dca\u200d\u0dbb\u0da2\u0dcf \u0db8\u0db0\u0dca\u200d\u0dba\u0dc3\u0dca\u0dae\u0dcf\u0db1\u0dba\u0d9a \u0dbb\u0dd0\u0dc3\u0dca\u0dc0 \u0dc3\u0dd2\u0da7\u0dd2 \u0dc3\u0db8\u0dbb\u0dd2\u0dc3\u0dd2 \u0db4\u0dd4\u0dbb\u0dd4\u0dc2\u0dba\u0db1\u0dca (gay men) \u0dc0\u0dd2\u0dc3\u0dd2\u0dc4\u0dad\u0dca \u0daf\u0dd9\u0db1\u0dd9\u0d9a\u0dd4 \u0db6\u0d82\u0d9c\u0dca\u0dbd\u0dcf\u0daf\u0dda\u0dc1\u0dca \u0db4\u0ddc\u0dbd\u0dd2\u0dc3\u0dd2\u0dba \u0dc0\u0dd2\u0dc3\u0dd2\u0db1\u0dca \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dd4 \u0dbd\u0dd0\u0db6\u0dd6 \u0db6\u0dc0 \u0daf \u0db4\u0dc3\u0dd4\u0d9c\u0dd2\u0dba \u0daf\u0dcf \u0dc0\u0dcf\u0dbb\u0dca\u0dad\u0dcf \u0dc0\u0dd2\u0dba. \u0d85\u0dc3\u0dbd\u0dca\u0dc0\u0dcf\u0dc3\u0dd3\u0db1\u0dca \u0dc0\u0dd2\u0dc3\u0dd2\u0db1\u0dca \u0daf\u0dd9\u0db1 \u0dbd\u0daf \u0d94\u0dad\u0dca\u0dad\u0dd4\u0dc0\u0d9a\u0dca \u0d85\u0db1\u0dd4\u0dc0 \u0db4\u0dca\u200d\u0dbb\u0da2\u0dcf \u0db8\u0db0\u0dca\u200d\u0dba\u0dc3\u0dca\u0dae\u0dcf\u0db1\u0dba \u0dc0\u0da7\u0d9a\u0dbb\u0db8\u0dd2\u0db1\u0dca \u0d91\u0db8 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd0\u0db1\u0dd3\u0db8 \u0dc3\u0dd2\u0daf\u0dd4 \u0d9a\u0dc5 \u0db6\u0dc0 \u0d91\u0dbb\u0da7 \u0db4\u0ddc\u0dbd\u0dd2\u0dc3\u0dca \u0db4\u0dca\u200d\u0dbb\u0d9a\u0dcf\u0dc1\u0d9a\u0dba\u0dd9\u0d9a\u0dca \u0db4\u0dd0\u0dc0\u0dc3\u0dd3\u0dba. "},
{"headline": null, "date": null, "news": ""},
{"headline": "\u0db8\u0dd9\u0dc3\u0dd3\u0da7 \u0db8\u0dcf\u0dc3 \u0dc0\u0dd2\u0dc3\u0dd2 \u0d91\u0d9a\u0d9a \u0dc3\u0dd2\u0dbb \u0daf\u0dac\u0dd4\u0dc0\u0db8\u0dca", "date": "2017 \u0db8\u0dd0\u0dba\u0dd2 24", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d9a\u0dca\u200d\u0dbb\u0dd3\u0da9\u0dcf \u0dbd\u0ddd\u0d9a\u0dba\u0dda \u0d89\u0dad\u0dcf \u0d89\u0dc4\u0dc5\u0db8 \u0d9a\u0dd3\u0dbb\u0dca\u0dad\u0dd2\u0dba\u0d9a\u0dca \u0dc3\u0dc4\u0dd2\u0dad \u0db4\u0dcf\u0db4\u0db1\u0dca\u0daf\u0dd4  \u0d9a\u0dca\u200d\u0dbb\u0dd3\u0da9\u0d9a\u0dba\u0db1\u0dca \u0d9a\u0dd3\u0db4 \u0daf\u0dd9\u0db1\u0dcf\u0da7 \u0d87\u0dad\u0dd4\u0dc5\u0dad\u0dca \u0dc0\u0dd9\u0db1 \u0dbd\u0dd2\u0dba\u0db1\u0ddc\u0dbd\u0dca \u0db8\u0dd9\u0dc3\u0dd3\u0da7 (Lionel Messi) \u0d91\u0dbb\u0dd9\u0dc4\u0dd2\u0dc0 \u0db4\u0dc4\u0dc5 \u0d8b\u0dc3\u0dcf\u0dc0\u0dd2\u0dba\u0d9a\u0dca \u0daf\u0dd3 \u0dad\u0dd2\u0db6\u0dd4\u0dab \u0db8\u0dcf\u0dc3 \u0d91\u0d9a\u0ddc\u0dc5\u0dc4\u0d9a \u0dc3\u0dd2\u0dbb \u0daf\u0dac\u0dd4\u0dc0\u0db8\u0d9a\u0dca \u0dc3\u0dca\u0db4\u0dcf\u0da4\u0dca\u0da4 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0daf \u0dad\u0dc4\u0dc0\u0dd4\u0dbb\u0dd4 \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dab\u0dd2. \u0dc3\u0dca\u0db4\u0dcf\u0da4\u0dca\u0da4\u0dba\u0dda \u0db6\u0dcf\u0dc3\u0dd2\u0dbd\u0ddd\u0db1\u0dcf \u0db4\u0dcf\u0db4\u0db1\u0dca\u0daf\u0dd4 \u0d9a\u0dca\u200d\u0dbb\u0dd3\u0da9\u0dcf \u0dc3\u0db8\u0dcf\u0da2\u0dba \u0db1\u0dd2\u0dba\u0ddd\u0da2\u0db1\u0dba \u0d9a\u0dbb\u0db1 \u0d86\u0dbb\u0dca\u0da2\u0db1\u0dca\u0da7\u0dd2\u0db1\u0dcf \u0da2\u0dcf\u0dad\u0dd2\u0d9a \u0dbd\u0dd2\u0dba\u0ddc\u0db1\u0dbd\u0dca \u0db8\u0dd9\u0dc3\u0dd3 \u0d91\u0dc0\u0dd0\u0db1\u0dd2 \u0dc3\u0dd2\u0dbb \u0daf\u0dac\u0dd4\u0dc0\u0db8\u0d9a\u0da7 \u0dba\u0da7\u0dad\u0dca \u0d9a\u0dbb\u0db1 \u0dbd\u0daf\u0dca\u0daf\u0dda \u0db6\u0daf\u0dd4 \u0d9c\u0dd9\u0dc0\u0dd3\u0db8 \u0db4\u0dd0\u0dc4\u0dd0\u0dbb \u0dc4\u0dd0\u0dbb\u0dd3\u0db8\u0dda \u0da0\u0ddd\u0daf\u0db1\u0dcf\u0dc0\u0dbd\u0da7 \u0dc0\u0dbb\u0daf\u0d9a\u0dbb\u0dd4 \u0db6\u0dc0 \u0dad\u0dd3\u0db1\u0dca\u0daf\u0dd4 \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0\u0dba\u0dd2. \u0db4\u0dca\u200d\u0dbb\u0da0\u0dab\u0dca\u0da9 \u0d9a\u0dca\u200d\u0dbb\u0dd2\u0dba\u0dcf \u0d9c\u0dab\u0dba\u0da7 \u0d87\u0dad\u0dd4\u0dc5\u0dad\u0dca \u0db1\u0ddc\u0dc0\u0db1 \u0dc0\u0dbb\u0daf\u0d9a\u0dca \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db4\u0dc5\u0db8\u0dd4 \u0dc0\u0dbb\u0da7 \u0dc0\u0dbb\u0daf\u0d9a\u0dbb\u0dd4\u0dc0\u0db1\u0dca \u0d9a\u0dd9\u0dbb\u0dd9\u0db1 \u0db4\u0dd4\u0daf\u0dca\u0d9c\u0dbd\u0dba\u0db1\u0dca\u0da7 \u0db4\u0dd2\u0dbb\u0dd2\u0db1\u0dd0\u0db8\u0dd9\u0db1 \u0d85\u0db0\u0dd2\u0d9a\u0dbb\u0dab \u0dc3\u0dc4\u0db1\u0dba\u0d9a\u0dca \u0dba\u0da7\u0dad\u0dda \u0dbd\u0dd2\u0dba\u0ddc\u0db1\u0dbd\u0dca \u0db8\u0dd9\u0dc3\u0dd3\u0da7 \u0d91\u0dbb\u0dd9\u0dc4\u0dd2 \u0dc3\u0dd2\u0dbb \u0daf\u0dac\u0dd4\u0dc0\u0db8 \u0dc0\u0dc3\u0dbb \u0daf\u0dd9\u0d9a\u0d9a \u0d9a\u0dcf\u0dbd\u0dba\u0d9a\u0da7 \u0d85\u0dad\u0dca\u0dc4\u0dd2\u0da7\u0dd4\u0dc0\u0dd3\u0db8\u0da7 \u0dc3\u0dca\u0db4\u0dcf\u0da4\u0dca\u0da4 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db4\u0dd2\u0dba\u0dc0\u0dbb \u0d9c\u0dd9\u0db1 \u0d87\u0dad. \u0da9\u0ddc\u0dbd\u0dbb\u0dca \u0dc4\u0dad\u0dc5\u0dd2\u0dc3\u0dca \u0dbd\u0d9a\u0dca\u0dc2\u0dba\u0d9a\u0dca \u0db4\u0db8\u0dab \u0db6\u0daf\u0dd4 \u0db8\u0dd4\u0daf\u0dbd\u0dca \u0d9c\u0dd9\u0dc0\u0db1\u0dd4 \u0dbd\u0dd0\u0db6\u0dd3\u0db8 \u0db4\u0dd0\u0dc4\u0dd0\u0dbb \u0dc4\u0dd0\u0dbb \u0d87\u0dad\u0dd0\u0dba\u0dd2 \u0db4\u0dc0\u0dc3\u0db8\u0dd2\u0db1\u0dca \u0dbd\u0dd2\u0dba\u0ddc\u0db1\u0dbd\u0dca \u0db8\u0dd9\u0dc3\u0dd3 \u0dc3\u0dc4 \u0d94\u0dc4\u0dd4\u0d9c\u0dda \u0db4\u0dd2\u0dba\u0dcf \u0da2\u0ddd\u0dbb\u0dca\u0da2\u0dca \u0da7 \u0d91\u0dbb\u0dd9\u0dc4\u0dd2\u0dc0 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0ddc\u0da7 \u0dad\u0dd2\u0db6\u0dd4\u0dab \u0db4\u0dc5\u0db8\u0dd4 \u0da0\u0ddd\u0daf\u0db1\u0dcf '\u0db6\u0dcf\u0dc3\u0dd2\u0dbd\u0ddd\u0db1\u0dcf'  \u0db1\u0d9c\u0dbb\u0dba\u0dda \u0d8b\u0dc3\u0dcf\u0dc0\u0dd2\u0dba\u0d9a\u0dca \u0db8\u0d9c\u0dd2\u0db1\u0dca \u0dc0\u0dd2\u0db7\u0dcf\u0d9c \u0d9a\u0dbb\u0db1 \u0dbd\u0daf \u0d85\u0dad\u0dbb \u0d94\u0dc0\u0dd4\u0db1\u0dca \u0daf\u0dd9\u0daf\u0dd9\u0db1\u0dcf \u0d91\u0db8 \u0da0\u0ddd\u0daf\u0db1\u0dcf\u0dc0\u0da7 \u0dc0\u0dd0\u0dbb\u0daf\u0dd2\u0d9a\u0dbb\u0dd4\u0dc0\u0db1\u0dca \u0dc0\u0db1 \u0db6\u0dc0 \u0d91\u0db8 \u0d85\u0db0\u0dd2\u0d9a\u0dbb\u0dab\u0dba\u0dda \u0dad\u0dd3\u0db1\u0dca\u0daf\u0dd4\u0dc0 \u0dc0\u0dd2\u0dba. \u0dc3\u0dca\u0db4\u0dcf\u0da4\u0dca\u0da4 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0daf \u0dad\u0dc4\u0dc0\u0dd4\u0dbb\u0dd4 \u0d9a\u0dbb\u0db1 \u0dbd\u0daf\u0dca\u0daf\u0dda \u0d91\u0db8 \u0db4\u0dc5\u0db8\u0dd4 \u0d85\u0db0\u0dd2\u0d9a\u0dbb\u0dab \u0dad\u0dd3\u0db1\u0dca\u0daf\u0dd4\u0dc0\u0dba\u0dd2. "},
{"headline": "\u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba: '\u0d87\u0db8\u0dd9\u0dbb\u0dd2\u0d9a\u0dcf\u0dc0 \u0dc3\u0db8\u0d9c \u0dad\u0ddc\u0dbb\u0dad\u0dd4\u0dbb\u0dd4 \u0db6\u0dd9\u0daf\u0dcf\u0d9c\u0db1\u0dca\u0db1\u0dda \u0db1\u0dd1'", "date": "2017 \u0db8\u0dd0\u0dba\u0dd2 25", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba \u0dc3\u0db8\u0dca\u0db6\u0db1\u0dca\u0db0 \u0dbb\u0dc4\u0dc3\u0dd2\u0d9c\u0dad \u0dad\u0ddc\u0dbb\u0dad\u0dd4\u0dbb\u0dd4 \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0da2\u0db1\u0db8\u0dcf\u0db0\u0dca\u200d\u0dba\u0dc0\u0dbd\u0da7 \u0d85\u0db1\u0dcf\u0dc0\u0dbb\u0dab\u0dba \u0dc0\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0, \u0db4\u0dca\u200d\u0dbb\u0dc4\u0dcf\u0dbb\u0dba \u0dc3\u0db8\u0dca\u0db6\u0db1\u0dca\u0db0 \u0db4\u0dbb\u0dd3\u0d9a\u0dca\u0dc2\u0dab\u0dba\u0dda \u0dad\u0ddc\u0dbb\u0dad\u0dd4\u0dbb\u0dd4 \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0db6\u0dbd\u0db0\u0dcf\u0dbb\u0dd3\u0db1\u0dca \u0dc3\u0db8\u0d9c \u0db6\u0dd9\u0daf\u0dcf\u0d9c\u0dd0\u0db1\u0dd3\u0db8 \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0db4\u0ddc\u0dbd\u0dd2\u0dc3\u0dd2\u0dba \u0dc0\u0dd2\u0dc3\u0dd2\u0db1\u0dca \u0d85\u0dad\u0dca\u0dc4\u0dd2\u0da7\u0dc0\u0db1\u0dd4 \u0dbd\u0dd0\u0db6 \u0dad\u0dd2\u0db6\u0dd9\u0db1 \u0db6\u0dc0 \u0db6\u0dd3\u0db6\u0dd3\u0dc3\u0dd3 \u0dba\u0da7 \u0d85\u0db1\u0dcf\u0dc0\u0dbb\u0dab\u0dba \u0dc0\u0dda.  \u0dc3\u0db3\u0dd4\u0daf\u0dcf (\u0db8\u0dd0\u0dba\u0dd2 22) \u0dbb\u0dcf\u0dad\u0dca\u200d\u0dbb\u0dd2\u0dba\u0dda \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db1\u0dd4\u0dc0\u0dbb \u0db4\u0dd0\u0dc0\u0dad\u0dd2 \u0dc3\u0d82\u0d9c\u0dd3\u0dad \u0dc3\u0d82\u0daf\u0dbb\u0dca\u0dc1\u0db1\u0dba\u0d9a\u0da7 \u0d91\u0dbd\u0dca\u0dbd \u0d9a\u0dd9\u0dbb\u0dd4\u0dab\u0dd4 \u0db8\u0dbb\u0dcf\u0d9c\u0dd9\u0db1 \u0db8\u0dd0\u0dbb\u0dd9\u0db1 \u0db6\u0ddd\u0db8\u0dca\u0db6\u0dba\u0dda \u0d9a\u0ddc\u0da7\u0dc3\u0dca \u0dc3\u0dc4 \u0db4\u0dca\u200d\u0dbb\u0dc4\u0dcf\u0dbb\u0d9a\u0dba\u0dcf \u0dc3\u0dad\u0dd4\u0dc0 \u0dad\u0dd2\u0db6\u0dd4\u0dab\u0dd4 \u0db6\u0dd1\u0d9c\u0dba\u0dda \u0d9a\u0ddc\u0da7\u0dc3\u0dca \u0db6\u0dc0 \u0dc3\u0dd0\u0dbd\u0d9a\u0dd9\u0db1 \u0da1\u0dcf\u0dba\u0dcf\u0dbb\u0dd6\u0db4 \u0db1\u0dd2\u0dc0\u0dca\u0dba\u0ddd\u0d9a\u0dca \u0da7\u0dba\u0dd2\u0db8\u0dca\u0dc3\u0dca \u0db4\u0dd4\u0dc0\u0dad\u0dca\u0db4\u0dad\u0dda \u0db4\u0dc5\u0dc0\u0dd3\u0db8 \u0db4\u0dd2\u0dc5\u0dd2\u0db6\u0db3\u0dc0 \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0db6\u0dbd\u0db0\u0dcf\u0dbb\u0dd3\u0dc4\u0dd4 \u0daf\u0dd0\u0da9\u0dd2 \u0d9a\u0ddd\u0db4\u0dba \u0db4\u0dc5\u0d9a\u0dbb\u0dad\u0dd2.  \u0db4\u0dbb\u0dd3\u0d9a\u0dca\u0dc2\u0dab\u0dc0\u0dbd\u0da7 \u0db6\u0dcf\u0db0\u0dcf \u0dc0\u0db1\u0dd4 \u0d87\u0dad\u0dd0\u0dba\u0dd2 \u0db6\u0dd2\u0dba\u0dd9\u0db1\u0dca \u0db4\u0dca\u200d\u0dbb\u0dc4\u0dcf\u0dbb\u0d9a\u0dba\u0dcf\u0d9c\u0dda \u0db1\u0db8 \u0d91\u0d9a\u0dca\u0dc0\u0dbb\u0db8 \u0dc4\u0dd9\u0dc5\u0dd2\u0daf\u0dbb\u0dc0\u0dd4 \u0db1\u0ddc\u0d9a\u0dd2\u0dbb\u0dd3\u0db8\u0da7 \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0ddc\u0dbd\u0dd2\u0dc3\u0dd2\u0dba \u0d8b\u0dad\u0dca\u0dc3\u0dcf\u0dc4 \u0d9a\u0dc5 \u0db1\u0db8\u0dd4\u0dad\u0dca, \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca \u0db4\u0dd0\u0dba 24 \u0d9a\u0da7 \u0db4\u0dc3\u0dd4\u0dc0 \u0d94\u0dc4\u0dd4 \u0dc3\u0dbd\u0dca\u0db8\u0db1\u0dca \u0d85\u0db6\u0dd9\u0da9\u0dd2 \u0db6\u0dc0 \u0db1\u0dd2\u0dc0\u0dca\u0dba\u0ddd\u0d9a\u0dca \u0da7\u0dba\u0dd2\u0db8\u0dca\u0dc3\u0dca \u0db4\u0dd4\u0dc0\u0dad\u0dca\u0db4\u0dad \u0dc0\u0dcf\u0dbb\u0dca\u0dad\u0dcf \u0d9a\u0dc5\u0dda\u0dba.  \u0db1\u0dda\u0da7\u0ddd \u0dc3\u0d82\u0dc0\u0dd2\u0db0\u0dcf\u0db1\u0dba\u0dda \u0db1\u0dcf\u0dba\u0d9a\u0dba\u0db1\u0dca\u0d9c\u0dda \u0dc4\u0db8\u0dd4\u0dc0\u0d9a\u0dca \u0d85\u0dad\u0dbb\u0dc0\u0dcf\u0dbb\u0dba\u0dda \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0d85\u0d9c\u0db8\u0dd0\u0dad\u0dd2\u0db1\u0dd2 \u0dad\u0dd9\u0dbb\u0dda\u0dc3\u0dcf \u0db8\u0dda, \u0d92 \u0db4\u0dd2\u0dc5\u0dd2\u0db6\u0db3\u0dc0 \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0d9c\u0dda \u0d85\u0dc0\u0db0\u0dcf\u0db1\u0dba\u0da7 \u0dbd\u0d9a\u0dca \u0d9a\u0dbb\u0db1\u0dd4 \u0d87\u0dad\u0dd0\u0dba\u0dd2 \u0d85\u0db4\u0dda\u0d9a\u0dca\u0dc2\u0dd2\u0dad\u0dba.  \u0dc3\u0d82\u0d9c\u0dd3\u0dad \u0db4\u0dca\u200d\u0dbb\u0dc3\u0d82\u0d9c\u0dba\u0da7 \u0d91\u0dbd\u0dca\u0dbd \u0d9a\u0dd9\u0dbb\u0dd4\u0dab\u0dd4 \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca \u0daf\u0dbb\u0dd4\u0dc0\u0db1\u0dca \u0d87\u0dad\u0dd4\u0dc5\u0dd4 22 \u0daf\u0dd9\u0daf\u0dd9\u0db1\u0dd9\u0d9a\u0dd4 \u0db8\u0dbb\u0dd4\u0db8\u0dd4\u0dc0\u0da7 \u0db4\u0dad\u0dca \u0dc0\u0dd6 \u0d85\u0dad\u0dbb, \u0dad\u0dc0\u0dad\u0dca 64 \u0daf\u0dd9\u0db1\u0dd9\u0d9a\u0dca \u0dad\u0dd4\u0dc0\u0dcf\u0dbd \u0dbd\u0dd0\u0db6\u0dd6\u0dc4.  \u0d87\u0db8\u0dd9\u0dbb\u0dd2\u0d9a\u0dcf\u0dc0 \u0dc3\u0db8\u0d9c \u0dbb\u0dc4\u0dc3\u0dca \u0dad\u0ddc\u0dbb\u0dad\u0dd4\u0dbb\u0dd4 \u0db6\u0dd9\u0daf\u0dcf\u0d9c\u0dd0\u0db1\u0dd3\u0db8 \u0d89\u0dad\u0dcf \u0d89\u0d9a\u0dca\u0db8\u0db1\u0dd2\u0db1\u0dca\u0db8 \u0dba\u0dc5\u0dd2\u0dad\u0dca \u0d86\u0dbb\u0db8\u0dca\u0db7 \u0d9a\u0dd2\u0dbb\u0dd3\u0db8\u0da7 \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0ddc\u0dbd\u0dd2\u0dc3\u0dd2\u0dba \u0db6\u0dbd\u0dcf\u0db4\u0ddc\u0dbb\u0ddc\u0dad\u0dca\u0dad\u0dd4\u0dc0\u0db1 \u0db1\u0db8\u0dd4\u0dad\u0dca, \u0dad\u0ddc\u0dbb\u0dad\u0dd4\u0dbb\u0dd4 \u0db8\u0dcf\u0db0\u0dca\u200d\u0dba\u0dc0\u0dbd\u0da7 \u0dc4\u0dd9\u0dc5\u0dd2\u0dc0\u0dd3\u0db8 \u0db4\u0dd2\u0dc5\u0dd2\u0db6\u0db3\u0dc0 \u0daf\u0dd0\u0da9\u0dd2 \u0d9a\u0ddd\u0db4\u0dba\u0dd9\u0db1\u0dca \u0db4\u0dc3\u0dd4\u0dc0\u0db1 \u0db6\u0dc0 \u0db6\u0dd3\u0db6\u0dd3\u0dc3\u0dd3 \u0dba\u0da7 \u0daf\u0dd0\u0db1\u0d9c\u0dd0\u0db1\u0dd3\u0db8\u0da7 \u0dbd\u0dd0\u0db6\u0dd2\u0dab.  \u0d91\u0dc0\u0dd0\u0db1\u0dca\u0db1\u0d9a\u0dca \"\u0dba\u0dc5\u0dd2\u0dad\u0dca \u0dc3\u0dd2\u0daf\u0dd4 \u0db1\u0ddc\u0dc0\u0dd2\u0dba \u0dba\u0dd4\u0dad\u0dd4\" \u0db6\u0dc0\u0da7 \u0dc3\u0dca\u0dc0\u0daf\u0dda\u0dc1 \u0d9a\u0da7\u0dba\u0dd4\u0dad\u0dd4 \u0d87\u0db8\u0dad\u0dd2\u0db1\u0dd3 \u0d87\u0db8\u0dca\u0db6\u0dbb\u0dca \u0dbb\u0da9\u0dca \u0dc0\u0ddc\u0dc2\u0dd2\u0db1\u0dca\u0da7\u0db1\u0dba\u0da7 \u0d85\u0db1\u0dad\u0dd4\u0dbb\u0dd4 \u0d85\u0d9f\u0dc0\u0dcf \u0dc3\u0dd2\u0da7\u0dd2\u0dba\u0dcf\u0dba.   \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba\u0dba\u0dda \u0d8b\u0db4\u0dad \u0dbd\u0dd0\u0db6\u0dd6 \u0dbd\u0dd2\u0db6\u0dd2\u0dba\u0dcf\u0db1\u0dd4 \u0dc3\u0db8\u0dca\u0db7\u0dc0\u0dba\u0d9a\u0dca \u0dc3\u0dc4\u0dd2\u0dad 22 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0dc3\u0dbd\u0dca\u0db8\u0db1\u0dca \u0d85\u0db6\u0dd9\u0da9\u0dd2 \u0dc0\u0dd2\u0dc3\u0dd2\u0db1\u0dca \u0d91\u0dbd\u0dca\u0dbd \u0d9a\u0dbb\u0db1 \u0dbd\u0daf \u0db4\u0dca\u200d\u0dbb\u0dc4\u0dcf\u0dbb\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc3\u0dd0\u0d9a\u0db4\u0dd2\u0da7 \u0d85\u0da7 \u0daf\u0dd9\u0db1\u0dd9\u0d9a\u0dca \u0db8\u0dda \u0dc0\u0db1\u0dc0\u0dd2\u0da7 \u0db4\u0ddc\u0dbd\u0dd2\u0dc3\u0dca \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0dda \u0db4\u0dc3\u0dd4\u0dc0\u0dd9\u0dad\u0dd2.     \u0dc3\u0dbd\u0db8\u0db1\u0dca \u0d85\u0db6\u0dd9\u0da9\u0dd2 \u0d9c\u0dda \u0dc0\u0dd0\u0da9\u0dd2\u0db8\u0dc4\u0dbd\u0dca \u0dc3\u0ddc\u0dc4\u0ddc\u0dba\u0dd4\u0dbb\u0dcf, \u0d89\u0dc3\u0dca\u0db8\u0dba\u0dd2\u0dbd\u0dca, \u0d87\u0dad\u0dd4\u0dc5\u0dd4 \u0db4\u0dd4\u0dbb\u0dd4\u0dc2\u0dba\u0db1\u0dca \u0dc4\u0dad\u0dca\u0daf\u0dd9\u0db1\u0dd9\u0d9a\u0dca \u0d92 \u0d85\u0dad\u0dbb \u0dc3\u0dd2\u0da7\u0dd2\u0dad\u0dd2.  \u0dc3\u0dd0\u0d9a\u0db4\u0dd2\u0da7 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd0\u0db1\u0dd4\u0dab\u0dd4 \u0d9a\u0dcf\u0db1\u0dca\u0dad\u0dcf\u0dc0\u0d9a \u0db6\u0dca\u200d\u0dbb\u0dc4\u0dc3\u0dca\u0db4\u0dad\u0dd2\u0db1\u0dca\u0daf\u0dcf (\u0db8\u0dd0\u0dba\u0dd2 25) \u0db1\u0dd2\u0daf\u0dc4\u0dc3\u0dca \u0d9a\u0dbb\u0db1\u0dd4 \u0dbd\u0dd0\u0db6 \u0dad\u0dd2\u0db6\u0dda.  \u0dc3\u0dd0\u0d9a\u0d9a\u0dcf\u0dbb \u0dc3\u0dbd\u0db8\u0db1\u0dca \u0d85\u0db6\u0dd9\u0da9\u0dd2 \u0d9c\u0dda \u0db4\u0dd2\u0dba\u0dcf, \u0dbb\u0dcf\u0db8\u0daf\u0dcf\u0db1\u0dca, \u0dc3\u0dc4 \u0db6\u0dcf\u0dbd \u0dc3\u0ddc\u0dc4\u0ddc\u0dba\u0dd4\u0dbb\u0dcf, \u0dc4\u0dc2\u0dd3\u0db8\u0dca, \u0dbd\u0dd2\u0db6\u0dd2\u0dba\u0dcf\u0dc0\u0dda \u0dc3\u0db1\u0dca\u0db1\u0daf\u0dca\u0db0 \u0d9a\u0dab\u0dca\u0da9\u0dcf\u0dba\u0db8\u0d9a\u0dca \u0dc0\u0dd2\u0dc3\u0dd2\u0db1\u0dca \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dd4 \u0dbd\u0dd0\u0db6 \u0dad\u0dd2\u0db6\u0dda.  \u0db8\u0dda \u0d85\u0dad\u0dbb \u0dc3\u0dbd\u0dca\u0db8\u0db1\u0dca \u0d85\u0db6\u0dd9\u0da9\u0dd2 \u0d8b\u0dc3\u0dc3\u0dca \u0d85\u0db0\u0dca\u200d\u0dba\u0dcf\u0db4\u0db1\u0dba \u0dc4\u0dd0\u0daf\u0dd1\u0dbb\u0dd4 \u0dc3\u0db8\u0dba\u0dda \u0d94\u0dc4\u0dd4 \u0dc3\u0db8\u0d9c \u0d85\u0db0\u0dca\u200d\u0dba\u0dcf\u0db4\u0db1\u0dba \u0dc4\u0dd0\u0daf\u0dd1\u0dbb\u0dd4 \u0daf\u0dd9\u0daf\u0dd9\u0db1\u0dd9\u0d9a\u0dca \u0d94\u0dc4\u0dd4\u0d9c\u0dda \u0d85\u0db1\u0dca\u0dad\u0dc0\u0dcf\u0daf\u0dd3 \u0d85\u0daf\u0dc4\u0dc3\u0dca \u0db4\u0dd2\u0dc5\u0dd2\u0db6\u0db3\u0dc0 \u0db8\u0dd3\u0da7 \u0d89\u0dc4\u0dad\u0daf\u0dd3 \u0db4\u0ddc\u0dbd\u0dd2\u0dc3\u0dd2\u0dba\u0da7 \u0daf\u0dd0\u0db1\u0dd4\u0db8\u0dca \u0daf\u0dd3 \u0d87\u0dad\u0dd2 \u0db6\u0dc0\u0dad\u0dca \u0d85\u0db1\u0dcf\u0dc0\u0dbb\u0dab\u0dba \u0dc0\u0dd3 \u0dad\u0dd2\u0db6\u0dda.  "},
{"headline": "\u0db1\u0dda\u0da7\u0ddd \u0db1\u0dcf\u0dba\u0d9a\u0dba\u0db1\u0dca \u0dc4\u0db8\u0dd4\u0dc0\u0dd3\u0db8\u0da7 \u0da7\u0dca\u200d\u0dbb\u0db8\u0dca\u0db4\u0dca \u0db6\u0dd9\u0dbd\u0dca\u0da2\u0dd2\u0dba\u0db8\u0dda", "date": "2017 \u0db8\u0dd0\u0dba\u0dd2 25", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db1\u0dda\u0da7\u0ddd \u0dc4\u0db8\u0dd4\u0daf\u0dcf\u0dc0\u0dda \u0dc3\u0dcf\u0db8\u0dcf\u0da2\u0dd2\u0d9a \u0dbb\u0da7\u0dc0\u0dbd\u0dca \u0dc3\u0db8\u0d9f \u0dc3\u0dcf\u0d9a\u0da0\u0dca\u0da1\u0dcf \u0dc3\u0db3\u0dc4\u0dcf \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0db6\u0dca\u200d\u0dbb\u0dc3\u0dbd\u0dca\u0dc3\u0dca \u0db1\u0dd4\u0dc0\u0dbb\u0da7 \u0db4\u0dd0\u0db8\u0dd2\u0dab\u0dd2\u0dba\u0dda\u0dba. \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0dc3\u0db8\u0d9f \u0dc3\u0d82\u0da0\u0dcf\u0dbb\u0dba\u0da7 \u0d91\u0d9a\u0dca\u0dc0 \u0dc3\u0dd2\u0da7\u0dd2\u0db1 \u0d94\u0dc4\u0dd4\u0d9c\u0dda \u0d9a\u0dab\u0dca\u0da9\u0dcf\u0dba\u0db8 \u0db4\u0dc0\u0dc3\u0db1\u0dca\u0db1\u0dda \u0db8\u0dd9\u0db8 \u0dc3\u0dcf\u0d9a\u0da0\u0dca\u0da1\u0dcf \"\u0daf\u0dd0\u0da9\u0dd2\" \u0dc0\u0db1\u0dd4 \u0d87\u0dad\u0dd2 \u0db6\u0dc0\u0dba. \u0d91\u0db8\u0dd9\u0db1\u0dca\u0db8 \u0d87\u0db8\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d85\u0daf (\u0db8\u0dd0\u0dba\u0dd2 25) \u0dba\u0dd4\u0dbb\u0ddd\u0db4\u0dcf \u0dc4\u0dc0\u0dd4\u0dbd\u0dda \u0db6\u0dbd\u0db0\u0dcf\u0dbb\u0dd3\u0db1\u0dca\u0daf \u0dc4\u0db8\u0dd4\u0dc0\u0dd3\u0db8\u0da7 \u0db1\u0dd2\u0dba\u0db8\u0dd2\u0dad\u0dba. \u0db8\u0dd3\u0da7 \u0db4\u0dd9\u0dbb \u0db1\u0dda\u0da7\u0ddd \u0dc3\u0d82\u0dc0\u0dd2\u0db0\u0dcf\u0db1\u0dba \u0db8\u0dd9\u0db1\u0dca\u0db8 \u0dba\u0dd4\u0dbb\u0ddd\u0db4\u0dcf \u0dc4\u0dc0\u0dd4\u0dbd\u0daf \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca\u0d9c\u0dda \u0dc0\u0dd2\u0dc0\u0dda\u0da0\u0db1\u0dba\u0da7 \u0dbd\u0d9a\u0dca\u0dc0\u0dd3 \u0dad\u0dd2\u0db6\u0dd4\u0dab\u0dd2. \u0d89\u0dc3\u0dca\u0dbd\u0dcf\u0db8\u0dd3\u0dba \u0dbb\u0dcf\u0da2\u0dca\u200d\u0dba \u0dc3\u0d82\u0dc0\u0dd2\u0db0\u0dcf\u0db1\u0dba\u0da7 \u0d91\u0dbb\u0dd9\u0dc4\u0dd2\u0dc0 \u0dc3\u0da7\u0db1\u0dca \u0dc0\u0dd0\u0daf\u0dd3\u0db8 \u0dc3\u0db3\u0dc4\u0dcf \u0db1\u0dda\u0da7\u0ddd \u0dc3\u0d82\u0dc0\u0dd2\u0db0\u0dcf\u0db1\u0dba\u0dda \u0dc3\u0db8\u0dca\u0db4\u0dad\u0dca \u0d9a\u0dd0\u0db4 \u0d9a\u0dc5\u0dba\u0dd4\u0dad\u0dd4 \u0db6\u0dc0 \u0d94\u0dc4\u0dd4 \u0db4\u0dc0\u0dc3\u0dba\u0dd2.  \u0d92 \u0dc3\u0db3\u0dc4\u0dcf \u0d85\u0dc0\u0dc1\u0dca\u200d\u0dba \u0db8\u0dd4\u0dbd\u0dca\u200d\u0dba \u0daf\u0dcf\u0dba\u0d9a\u0dad\u0dca\u0dc0\u0dba \u0db1\u0ddc\u0d85\u0da9\u0dd4\u0dc0 \u0dbd\u0db6\u0dcf \u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0dc0\u0dd2\u0dc3\u0dd2\u0db1\u0dca \u0dc3\u0dcf\u0db8\u0dcf\u0da2\u0dd2\u0d9a \u0dbb\u0da7\u0dc0\u0dbd\u0da7 \u0daf\u0dd0\u0da9\u0dd2 \u0db6\u0dbd\u0db4\u0dd1\u0db8\u0d9a\u0dca \u0d87\u0dad\u0dd2 \u0d9a\u0dbb\u0db1\u0dd4 \u0dbd\u0db6\u0db1 \u0db6\u0dc0\u0da7 \u0dc0\u0dd2\u0dc1\u0dca\u0dc0\u0dcf\u0dc3 \u0d9a\u0dd9\u0dbb\u0dda. \u0db8\u0dda \u0d85\u0dad\u0dbb\u0dad\u0dd4\u0dbb \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf\u0dba\u0da7 \u0db8\u0dd2\u0dad\u0dca\u200d\u0dbb \u0dbb\u0da7\u0dc0\u0dbd\u0dca \u0dc0\u0dd9\u0db1\u0dd4\u0dc0\u0dd9\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca\u0d9c\u0dda \u0d9a\u0dd0\u0db4\u0dc0\u0dd3\u0db8 \u0dad\u0dc4\u0dc0\u0dd4\u0dbb\u0dd4 \u0d9a\u0dbb\u0d9c\u0dd0\u0db1\u0dd3\u0db8 \u0dba\u0dd4\u0dbb\u0ddd\u0db4\u0dcf \u0db1\u0dcf\u0dba\u0d9a\u0dba\u0db1\u0dca\u0d9c\u0dda \u0d85\u0dc0\u0dc1\u0dca\u200d\u0dba\u0dad\u0dcf\u0dc0 \u0dc0\u0dd3 \u0dad\u0dd2\u0db6\u0dda. \u0db6\u0dca\u200d\u0dbb\u0dc3\u0dbd\u0dca\u0dc3\u0dca \u0db1\u0dd4\u0dc0\u0dbb\u0da7 \u0db4\u0dd0\u0db8\u0dd2\u0dab\u0dd2 \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d8a\u0dba\u0dda \u0db6\u0dd9\u0dbd\u0dca\u0da2\u0dd2\u0dba\u0db8\u0dda \u0dbb\u0da2\u0dd4 \u0dc3\u0dc4 \u0db6\u0dd2\u0dc3\u0dc0 \u0dc4\u0db8\u0dd4\u0dc0\u0dd2\u0dba. \u0db8\u0dda \u0d85\u0dad\u0dbb\u0dad\u0dd4\u0dbb \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca\u0d9c\u0dda \u0dc3\u0d82\u0da0\u0dcf\u0dbb\u0dba\u0da7 \u0d91\u0dbb\u0dd9\u0dc4\u0dd2\u0dc0 \u0db6\u0dca\u200d\u0dbb\u0dc3\u0dbd\u0dca\u0dc3\u0dca \u0db1\u0dd4\u0dc0\u0dbb \u0db8\u0db0\u0dca\u200d\u0dba\u0dba\u0dda \u0dc0\u0dd2\u0dbb\u0ddd\u0db0\u0dad\u0dcf \u0daf\u0dd2\u0dba\u0dad\u0dca\u0dc0\u0dd9\u0db8\u0dd2\u0db1\u0dca \u0dad\u0dd2\u0db6\u0dd4\u0dab\u0dd2. "},
{"headline": null, "date": null, "news": ""},
{"headline": "\"\u0dc3\u0d82\u0dc4\u0dd2\u0db3\u0dd2\u0dba\u0dcf\u0dc0 \u0d9c\u0ddc\u0da9 \u0db1\u0dd0\u0d9c\u0dd3\u0db8\u0da7 \u0d86\u0dab\u0dca\u0da9\u0dd4\u0dc0\u0dad\u0dca \u0d9a\u0dbd\u0dcf\u0dc0\u0dad\u0dca \u0daf\u0dd9\u0d9a\u0db8 \u0d85\u0dc3\u0db8\u0dad\u0dca\"", "date": "2017 \u0db8\u0dd0\u0dba\u0dd2 19", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0dad\u0dd2\u0dc3\u0dca \u0dc0\u0dc3\u0dbb\u0d9a\u0da7 \u0d86\u0dc3\u0db1\u0dca\u0db1 \u0d9a\u0dcf\u0dbd\u0dba\u0d9a\u0dca \u0db4\u0dd0\u0dc0\u0dad\u0dd2  \u0dc3\u0dd2\u0dc0\u0dd2\u0dbd\u0dca \u0dba\u0dd4\u0daf\u0dca\u0db0\u0dba \u0db1\u0dd2\u0db8 \u0dc0\u0dd3 \u0dc0\u0dc3\u0dbb \u0d85\u0da7\u0d9a\u0dca \u0d9c\u0dad\u0dc0 \u0d87\u0dad. \u0d86\u0dab\u0dca\u0da9\u0dd4\u0dc0\u0dda \u0dc4\u0db8\u0dd4\u0daf\u0dcf \u0dc0\u0dd2\u0dc3\u0dd2\u0db1\u0dca \u0d86\u0dab\u0dca\u0da9\u0dd4 \u0dc0\u0dd2\u0dbb\u0ddd\u0db0\u0dd3 \u0daf\u0dd9\u0db8\u0dc5 \u0dc3\u0db1\u0dca\u0db1\u0daf\u0dca\u0db0 \u0dc0\u0dca\u200d\u0dba\u0dcf\u0db4\u0dcf\u0dbb\u0dba \u0dba\u0dd4\u0daf\u0db8\u0dba \u0dc0\u0dc1\u0dba\u0dd9\u0db1\u0dca \u0db4\u0dbb\u0dcf\u0da2\u0dba\u0da7 \u0db4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dc0\u0dda 2009 \u0dc0\u0dc3\u0dbb\u0dda \u0db8\u0dd0\u0dba\u0dd2 18 \u0dc0\u0dd9\u0db1\u0dd2\u0daf\u0dcf\u0dba. \u0dba\u0dd4\u0daf\u0dca\u0db0\u0dba\u0dda \u0d85\u0dc0\u0dc3\u0dcf\u0db1 \u0d85\u0daf\u0dd2\u0dba\u0dbb\u0da7 \u0db4\u0dd9\u0dbb \u0dc0\u0dc3\u0dbb \u0dc0\u0dd2\u0dc3\u0dd2 \u0db4\u0dc4\u0d9a\u0da7 \u0d85\u0db0\u0dd2\u0d9a \u0d9a\u0dcf\u0dbd\u0dba\u0d9a\u0dca \u0db4\u0dd0\u0dc0\u0dad\u0dd2 \u0d9c\u0dd0\u0da7\u0dd4\u0db8\u0dca\u0dc0\u0dbd\u0dd2\u0db1\u0dca \u0dc4\u0dd0\u0dad\u0dca\u0dad\u0dd1 \u0daf\u0dc4\u0dc3\u0d9a\u0da7 \u0d86\u0dc3\u0db1\u0dca\u0db1 \u0db4\u0dd2\u0dbb\u0dd2\u0dc3\u0d9a\u0dca \u0db8\u0dbb\u0dab\u0dba\u0da7 \u0db4\u0dad\u0dca\u0dc0 \u0d87\u0dad\u0dd0\u0dba\u0dd2 \u0d87\u0dc3\u0dca\u0dad\u0db8\u0dda\u0db1\u0dca\u0dad\u0dd4 \u0d9a\u0dd9\u0dbb\u0dda. \u0db1\u0db8\u0dd4\u0dad\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0dba\u0dd4\u0daf  \u0dc4\u0db8\u0dd4\u0daf\u0dcf\u0dc0 \u0dc3\u0dc4 \u0d9a\u0ddc\u0da7\u0dd2 \u0dc3\u0d82\u0dc0\u0dd2\u0db0\u0dcf\u0db1\u0dba \u0d85\u0dad\u0dbb \u0db4\u0dd0\u0dc0\u0dad\u0dd2 \u0d85\u0dc0\u0dc3\u0db1\u0dca \u0d9c\u0dd0\u0da7\u0dd4\u0db8\u0dda \u0daf\u0dd3 \u0da2\u0dd3\u0dc0\u0dd2\u0dad \u0d85\u0dc4\u0dd2\u0db8\u0dd2 \u0dc0\u0dd6 \u0dc4\u0ddd  \u0d85\u0dad\u0dd4\u0dbb\u0dd4\u0daf\u0dc4\u0db1\u0dca \u0dc0\u0dd6  \u0db4\u0dd4\u0daf\u0dca\u0d9c\u0dbd \u0dc3\u0d82\u0d9b\u0dca\u200d\u0dba\u0dcf\u0dc0 \u0dad\u0dc0\u0db8\u0dad\u0dca \u0db1\u0dd2\u0dc1\u0dca\u0da0\u0dd2\u0dad\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0dc0\u0dd3  \u0db1\u0dd0\u0dad. \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d86\u0dab\u0dca\u0da9\u0dd4\u0dc0\u0dda \u0dc4\u0db8\u0dd4\u0daf\u0dcf \u0dc3\u0dc4 \u0d91\u0dbd\u0dca\u0da7\u0dd3\u0da7\u0dd3\u0d8a \u0dc3\u0d82\u0dc0\u0dd2\u0db0\u0dcf\u0db1\u0dba \u0dba\u0db1 \u0daf\u0dd9\u0db4\u0dcf\u0dbb\u0dca\u0dc1\u0dc0\u0dba \u0dc0\u0dd2\u0dc3\u0dd2\u0db1\u0dca\u0db8 \u0dba\u0dd4\u0daf \u0d85\u0db4\u0dbb\u0dcf\u0db0 \u0dc3\u0dd2\u0daf\u0dd4 \u0d9a\u0dbb \u0d87\u0dad\u0dd2 \u0db6\u0dc0\u0da7 \u0da0\u0ddd\u0daf\u0db1\u0dcf \u0d91\u0dbd\u0dca\u0dbd \u0dc0\u0dda. \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d86\u0dab\u0dca\u0da9\u0dd4\u0dc0 \u0dad\u0db8\u0db1\u0dca\u0da7 \u0d91\u0dbb\u0dd9\u0dc4\u0dd2 \u0d91\u0db8 \u0da0\u0ddd\u0daf\u0db1\u0dcf \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dbb\u0dba\u0dd2. \u0db8\u0dda \u0d85\u0dad\u0dbb \u0dc3\u0d82\u0dc4\u0dd2\u0db3\u0dd2\u0dba\u0dcf \u0dba\u0dcf\u0db1\u0dca\u0dad\u0dca\u200d\u0dbb\u0dab\u0dba \u0d89\u0daf\u0dd2\u0dbb\u0dd2\u0dba\u0da7 \u0d9c\u0dd9\u0db1 \u0dba\u0dcf\u0db8 \u0dc3\u0db3\u0dc4\u0dcf \u0d86\u0dab\u0dca\u0da9\u0dd4\u0dc0 \u0dc0\u0dd2\u0dc3\u0dd2\u0db1\u0dca \u0daf\u0dbb\u0db1\u0dd4 \u0dbd\u0db6\u0db1 \u0d8b\u0dad\u0dca\u0dc3\u0dcf\u0dc4\u0dba \u0db4\u0dca\u200d\u0dbb\u0db8\u0dcf\u0dab\u0dc0\u0dad\u0dca \u0db1\u0ddc\u0dc0\u0db1 \u0db6\u0dc0 \u0d87\u0dad\u0dd0\u0db8\u0dca \u0dc0\u0dd2\u0dc0\u0dda\u0da0\u0d9a\u0dba\u0ddd \u0db4\u0dd9\u0db1\u0dca\u0dc0\u0dcf \u0daf\u0dd9\u0dad\u0dd2. \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0dc0\u0dad\u0dca\u0db8\u0db1\u0dca \u0d86\u0dab\u0dca\u0da9\u0dd4\u0dc0\u0dda \u0db1\u0dcf\u0dba\u0d9a\u0dba\u0db1\u0dca \u0db6\u0dbd\u0dba\u0da7 \u0db4\u0dad\u0dca\u0dc0\u0dd3\u0db8\u0da7 \u0db4\u0dd9\u0dbb \u0da2\u0db1\u0dad\u0dcf\u0dc0 \u0dc4\u0db8\u0dd4\u0dc0\u0dda \u0daf\u0dd4\u0db1\u0dca  \u0dc0\u0dd3 \u0d87\u0dad\u0dd2 \u0db6\u0dc0 \u0d9c\u0dd0\u0da7\u0dd4\u0db8\u0dca \u0d85\u0db0\u0dca\u200d\u0dba\u0dba\u0db1\u0dba \u0db4\u0dd2\u0dc5\u0dd2\u0db6\u0db3 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0d86\u0dba\u0dad\u0db1\u0dba (International Crisis Group - ICG) \u0db4\u0dc3\u0dd4\u0d9c\u0dd2\u0dba\u0daf\u0dcf \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1 \u0dbd\u0daf \u0dc0\u0dcf\u0dbb\u0dca\u0dad\u0dcf\u0dc0\u0d9a \u0daf\u0dd0\u0d9a\u0dca\u0dc0\u0dd9\u0dba\u0dd2.  \"\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0daf\u0dd2\u0d9c\u0dd4\u0d9a\u0dcf\u0dbd\u0dd3\u0db1 \u0dc3\u0dcf\u0db8\u0dba \u0dc3\u0dc4  \u0dc0\u0dcf\u0dbb\u0dca\u0d9c\u0dd2\u0d9a \u0db4\u0daf\u0db1\u0db8 \u0db8\u0dad \u0dc3\u0dc4\u0dba\u0ddd\u0d9c\u0dba \u0dc0\u0dbb\u0dca\u0db0\u0db1\u0dba \u0d9a\u0dd2\u0dbb\u0dd3\u0db8\u0dda \u0daf\u0dd4\u0dbb\u0dca\u0dc0\u0dbd \u0d85\u0db4\u0dda\u0d9a\u0dca\u0dc2\u0dcf \u0db4\u0dc0\u0dcf \u0d85\u0db1\u0dad\u0dd4\u0dbb\u0dd4\u0daf\u0dcf\u0dba\u0d9a \u0dad\u0dad\u0dca\u0dc0\u0dba\u0d9a \u0db4\u0dc0\u0dad\u0dd3,\" \u0dba\u0db1\u0dd4\u0dc0\u0dd9\u0db1\u0dca \u0d91\u0db8 \u0dc0\u0dcf\u0dbb\u0dca\u0dad\u0dcf\u0dc0\u0dda \u0dc3\u0db3\u0dc4\u0db1\u0dca \u0dc0\u0dd9\u0dba\u0dd2. \u0dbd\u0dcf\u0d82\u0d9a\u0dd2\u0d9a \u0dc5\u0db8\u0dcf \u0db4\u0dbb\u0db4\u0dd4\u0dbb \u0dc3\u0dc4 \u0dad\u0dbb\u0dd4\u0dab \u0db4\u0dca\u200d\u0dbb\u0da2\u0dcf\u0dc0 \u0d85\u0dad\u0dbb \u0dc3\u0d82\u0dc4\u0dd2\u0db3\u0dd2\u0dba\u0dcf\u0dc0 \u0d9c\u0ddc\u0da9 \u0db1\u0dd0\u0d9c\u0dd3\u0db8 \u0dc3\u0db3\u0dc4\u0dcf \u0db4\u0dca\u200d\u0dbb\u0db8\u0dcf\u0dab\u0dc0\u0dad\u0dca \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c \u0d9c\u0dd9\u0db1 \u0dad\u0dd2\u0db6\u0dda\u0daf? \u0db8\u0dd9\u0dba \u0db6\u0ddc\u0dc4\u0ddd\u0daf\u0dd9\u0db1\u0dcf \u0db8\u0dad\u0dd4 \u0d9a\u0dbb\u0db1 \u0db4\u0dca\u200d\u0dbb\u0dc1\u0dca\u0db1\u0dba\u0d9a\u0dd2. \u0dbd\u0ddc\u0dc0 \u0d9c\u0dd0\u0da7\u0dd4\u0db8\u0dca \u0db4\u0dd0\u0dc0\u0dad\u0dd2 \u0db6\u0ddc\u0dc4\u0ddd \u0dbb\u0da7\u0dc0\u0dbd  \u0dc3\u0d82\u0dc4\u0dd2\u0db3\u0dd2\u0dba\u0dcf\u0dc0 \u0dc3\u0dc4 \u0d85\u0db1\u0dca\u0dad\u0dbb\u0dca \u0dc3\u0d82\u0dc3\u0dca\u0d9a\u0dd8\u0dad\u0dd2\u0d9a \u0dc3\u0db6\u0db3\u0dad\u0dcf \u0dc0\u0dbb\u0dca\u0db0\u0db1\u0dba \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0dba\u0ddc\u0daf\u0dcf \u0d9c\u0dad\u0dca \u0d91\u0d9a\u0dca \u0db8\u0dcf\u0db0\u0dca\u200d\u0dba\u0dba\u0d9a\u0dca \u0dc0\u0db1\u0dca\u0db1\u0dda  \u0d9a\u0dbd\u0dcf\u0dc0\u0dba\u0dd2. \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0 \u0d9c\u0dad\u0dca\u0dc0\u0dd2\u0da7 \u0d92 \u0dc3\u0db3\u0dc4\u0dcf  \u0db4\u0dca\u200d\u0dbb\u0db8\u0dcf\u0dab\u0dc0\u0dad\u0dca \u0d9a\u0dbd\u0dcf \u0db1\u0dd2\u0dbb\u0dca\u0db8\u0dcf\u0dab \u0db6\u0dd2\u0dc4\u0dd2 \u0dc0\u0dd3 \u0dad\u0dd2\u0db6\u0dda\u0daf ? \u0db4\u0dca\u200d\u0dbb\u0dc1\u0dca\u0db1\u0dba\u0d9a\u0dd2. \u0dc3\u0d82\u0dc4\u0dd2\u0db3\u0dd2\u0dba\u0dcf \u0dc0\u0dd0\u0da9\u0db4\u0dd2\u0dc5\u0dd2\u0dc0\u0dd9\u0dc5 \u0dc3\u0dcf\u0dbb\u0dca\u0dae\u0d9a \u0d9a\u0dbb \u0d9c\u0dd0\u0db1\u0dd3\u0db8\u0da7 \u0d9a\u0dbd\u0dcf\u0dc0 \u0dad\u0dd4\u0dc5\u0dd2\u0db1\u0dca \u0d89\u0dc4\u0dc5 \u0daf\u0dcf\u0dba\u0d9a\u0dad\u0dca\u0dc0\u0dba\u0d9a\u0dca \u0dbd\u0db6\u0dcf \u0daf\u0dd2\u0dba \u0dc4\u0dd0\u0d9a\u0dd2 \u0db6\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd2\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0db4\u0dc0\u0dc3\u0dba\u0dd2. \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf  \u0d91\u0db8 \u0db4\u0dca\u200d\u0dbb\u0d9a\u0dcf\u0dc1\u0dba \u0d9a\u0dc5\u0dda  \u0db8\u0dd0\u0dba\u0dd2 19 \u0dc0\u0dd9\u0db1\u0dd2\u0daf\u0dcf \u0dc0\u0dd2\u0daf\u0dca\u0dc0\u0dad\u0dd4\u0db1\u0dca \u0dc3\u0dc4 \u0d9a\u0dbd\u0dcf\u0d9a\u0dbb\u0dd4\u0dc0\u0db1\u0dca \u0dc3\u0db8\u0d9c \u0db4\u0dd0\u0dc0\u0dad\u0dd2 \u0dc3\u0dcf\u0d9a\u0da0\u0dca\u0da1\u0dcf\u0dc0\u0d9a\u0dca \u0d85\u0db8\u0dad\u0db8\u0dd2\u0db1\u0dd2. \u0da2\u0dcf\u0dad\u0dd2\u0d9a \u0dc3\u0db8\u0d9c\u0dd2\u0dba \u0dc3\u0dc4 \u0da2\u0dcf\u0dad\u0dd3\u0db1\u0dca \u0d85\u0dad\u0dbb \u0d85\u0dc0\u0db6\u0ddd\u0db0\u0dba \u0d9c\u0ddc\u0da9 \u0db1\u0dd0\u0d9c\u0dd2\u0dba \u0dc4\u0dd0\u0d9a\u0dd2 \u0db1\u0dd2\u0dbb\u0dca\u0db8\u0dcf\u0dab \u0db6\u0dd2\u0dc4\u0dd2 \u0dc0\u0dd3\u0db8\u0dda \u0dc0\u0dd0\u0daf\u0d9c\u0dad\u0dca\u0d9a\u0db8 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d91\u0db8 \u0dc4\u0db8\u0dd4\u0dc0\u0dda \u0daf\u0dd3 \u0db4\u0dd9\u0db1\u0dca\u0dc0\u0dcf \u0daf\u0dd4\u0db1\u0dca \u0db6\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dcf\u0db0\u0dca\u200d\u0dba \u0d85\u0d82\u0dc1\u0dba \u0db1\u0dd2\u0d9a\u0dd4\u0dad\u0dca \u0d9a\u0dc5 \u0db1\u0dd2\u0dc0\u0dda\u0daf\u0db1\u0dba\u0d9a \u0daf\u0dd0\u0d9a\u0dca\u0dc0\u0dda. \u0db8\u0dc4\u0dcf\u0da0\u0dcf\u0dbb\u0dca\u0dba \u0dc3\u0dbb\u0dad\u0dca \u0dc0\u0dd2\u0da2\u0dda\u0dc3\u0dd6\u0dbb\u0dd2\u0dba, \u0d85\u0dc1\u0ddd\u0d9a \u0dc4\u0db3\u0d9c\u0db8, \u0d9c\u0dcf\u0db8\u0dd2\u0dab\u0dd3 \u0dc0\u0dd2\u0dba\u0db1\u0dca\u0d9c\u0ddc\u0da9 \u0d87\u0dad\u0dd4\u0dc5\u0dd4 \u0dc0\u0dd2\u0daf\u0dca\u0dc0\u0dad\u0dd4\u0db1\u0dca \u0dc3\u0dc4 \u0d9a\u0dbd\u0dcf\u0d9a\u0dbb\u0dd4\u0dc0\u0db1\u0dca \u0db4\u0dd2\u0dbb\u0dd2\u0dc3\u0d9a\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc3\u0db8\u0dc4 \u0db4\u0dd0\u0dc0\u0dad\u0dd2 \u0dc3\u0dcf\u0d9a\u0da0\u0dca\u0da1\u0dcf\u0dc0\u0da7 \u0d91\u0d9a\u0dca \u0dc0\u0dd3 \u0dc3\u0dd2\u0da7\u0dd2\u0dba\u0dc4. \u0dba\u0dd4\u0daf\u0dca\u0db0\u0dba\u0dd9\u0db1\u0dca \u0db4\u0dc3\u0dd4 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0dc5\u0db8\u0dcf \u0dc3\u0dc4 \u0dad\u0dbb\u0dd4\u0dab \u0db4\u0dbb\u0db4\u0dd4\u0dbb \u0d85\u0dad\u0dbb \u0dc3\u0d82\u0dc4\u0dd2\u0db3\u0dd2\u0dba\u0dcf\u0dc0 \u0db4\u0dca\u200d\u0dbb\u0dc0\u0dbb\u0dca\u0db0\u0db1\u0dba \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0d9a\u0dbd\u0dcf\u0dc0\u0dd9\u0db1\u0dca \u0db4\u0dca\u200d\u0dbb\u0db8\u0dcf\u0dab\u0dc0\u0dad\u0dca \u0daf\u0dcf\u0dba\u0d9a\u0dad\u0dca\u0dc0\u0dba\u0d9a\u0dca \u0dbd\u0dd0\u0db6\u0dd3 \u0d87\u0dad\u0dca\u0daf\u0dd0\u0dba\u0dd2 \u0da2\u0dca\u200d\u0dba\u0dd9\u0dc2\u0dca\u0da8 \u0db8\u0dcf\u0db0\u0dca\u200d\u0dba\u0dc0\u0dda\u0daf\u0dd3 \u0d9c\u0dcf\u0db8\u0dd2\u0dab\u0dd3 \u0dc0\u0dd2\u0dba\u0db1\u0dca\u0d9c\u0ddc\u0da9\u0d9c\u0dd9\u0db1\u0dca \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba \u0d9a\u0dc5 \u0dc0\u0dd2\u0db8\u0dc3\u0dd3\u0db8\u0dda \u0daf\u0dd3 \u0d94\u0dc4\u0dd4 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0d9a\u0dbd\u0dcf\u0dc0\u0dd9\u0db1\u0dca \u0d92 \u0dc3\u0db3\u0dc4\u0dcf \u0db4\u0dca\u200d\u0dbb\u0db8\u0dcf\u0dab\u0dc0\u0dad\u0dca \u0daf\u0dcf\u0dba\u0d9a\u0dad\u0dca\u0dc0\u0dba\u0d9a\u0dca  \u0dad\u0dc0\u0db8\u0dad\u0dca \u0dbd\u0dd0\u0db6\u0dd3 \u0db1\u0ddc\u0db8\u0dd0\u0dad\u0dd2 \u0db6\u0dc0\u0dba. \"\u0dc3\u0dcf\u0db8\u0dcf\u0db1\u0dca\u200d\u0dba\u0dba\u0dd9\u0db1\u0dca \u0dc0\u0dd2\u0dc0\u0dd2\u0db0 \u0dbb\u0da7\u0dc0\u0dbd \u0dc0\u0dd2\u0dc1\u0dcf\u0dbd \u0dc0\u0dd2\u0db1\u0dcf\u0dc1\u0dba\u0db1\u0dca \u0dc3\u0dd2\u0daf\u0dd4 \u0dc0\u0dd4\u0db1\u0dcf\u0da7 \u0db4\u0dc3\u0dd4 \u0d92 \u0dc0\u0dd2\u0db1\u0dcf\u0dc1\u0dba  \u0d9a\u0dbd\u0dcf\u0dc0 \u0dad\u0dd4\u0dc5\u0dd2\u0db1\u0dca  \u0d85\u0db4\u0da7 \u0daf\u0dd0\u0d9a \u0d9c\u0dad \u0dc4\u0dd0\u0d9a\u0dd2 \u0d86\u0d9a\u0dcf\u0dbb\u0dba\u0dda \u0dbd\u0ddd\u0d9a\u0db4\u0dca\u200d\u0dbb\u0d9a\u0da7 \u0d9a\u0dbd\u0dcf \u0d9a\u0dd8\u0dad\u0dd2 \u0db6\u0dd2\u0dc4\u0dd2 \u0dc0\u0dd3 \u0dad\u0dd2\u0db6\u0dd9\u0db1\u0dc0\u0dcf.\" \u0d9a\u0dd9\u0dc3\u0dda \u0db1\u0db8\u0dd4\u0dad\u0dca \u0d91\u0dc0\u0dd0\u0db1\u0dd2 \u0d9a\u0dbd\u0dcf \u0d9a\u0dd8\u0dad\u0dd2 \u0db6\u0dd2\u0dc4\u0dd2 \u0dc0\u0dd3\u0db8\u0da7 \u0dbb\u0da2\u0dba\u0dda \u0db8\u0dd0\u0daf\u0dd2\u0dc4\u0dad\u0dca\u0dc0\u0dd3\u0db8\u0d9a\u0dca \u0d85\u0dc0\u0dc1\u0dca\u200d\u0dba \u0db1\u0ddc\u0dc0\u0db1 \u0db6\u0dc0\u0dad\u0dca \u0d94\u0dc4\u0dd4 \u0db4\u0dd9\u0db1\u0dca\u0dc0\u0dcf \u0daf\u0dd9\u0dba\u0dd2. \"\u0d8b\u0daf\u0dcf\u0dc4\u0dbb\u0dab\u0dba\u0d9a\u0dca \u0dc0\u0dd2\u0daf\u0dd2\u0dc4\u0da7 \u0dbb\u0dd4\u0dc3\u0dd2\u0dba\u0dcf\u0db1\u0dd4 \u0dc3\u0dcf\u0dc4\u0dd2\u0dad\u0dca\u200d\u0dba\u0dba\u0dda \u0dbd\u0dd2\u0dba\u0ddd \u0dad\u0ddc\u0dbd\u0dca\u0dc3\u0dca\u0dad\u0ddd\u0dba\u0dd2\u0d9c\u0dda \u0dba\u0dd4\u0daf\u0dca\u0db0\u0dba \u0dc3\u0dc4 \u0dc3\u0dcf\u0db8\u0dba. \u0d92  \u0dc0\u0d9c\u0dda \u0db8\u0dc4\u0dcf \u0dc1\u0dca\u200d\u0dbb\u0dda\u0dc2\u0dca\u0da8 \u0d9a\u0dd8\u0dad\u0dd2 \u0db6\u0dd2\u0dc4\u0dd2 \u0dc0\u0dd9\u0dbd\u0dcf \u0dad\u0dd2\u0dba\u0dd9\u0db1\u0dca\u0db1\u0dda \u0dbb\u0da2\u0dba\u0dda \u0db8\u0dd0\u0daf\u0dd2\u0dc4\u0dad\u0dca\u0dc0\u0dd3\u0db8\u0d9a\u0dd2\u0db1\u0dca \u0db1\u0ddc\u0dc0\u0dd9\u0dba\u0dd2.  \u0d91\u0dc0\u0dd0\u0db1\u0dd2 \u0db1\u0dd2\u0dbb\u0dca\u0db8\u0dcf\u0dab \u0db6\u0dd2\u0dc4\u0dd2 \u0d9a\u0dbb\u0db1\u0dca\u0db1 \u0d9a\u0dbd\u0dcf\u0d9a\u0dbb\u0dd4\u0dc0\u0db1\u0dca\u0da7\u0db8 \u0d86\u0dc0\u0dda\u0dc1\u0dba\u0d9a\u0dca \u0d91\u0db1\u0dc0\u0dcf\" \u0dbb\u0da2\u0dba\u0dda \u0db8\u0dd0\u0daf\u0dd2\u0dc4\u0dad\u0dca \u0dc0\u0dd3\u0db8\u0da7 \u0dc0\u0da9\u0dcf \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0d9a\u0dbd\u0dcf\u0d9a\u0dbb\u0dd4\u0dc0\u0db1\u0dca \u0dad\u0dd4\u0dc5\u0dd2\u0db1\u0dca\u0db8 \u0d91\u0db8 \u0d86\u0dc0\u0dda\u0dc1\u0dba \u0d87\u0dad\u0dd2 \u0dc0\u0dd2\u0dba \u0dba\u0dd4\u0dad\u0dd4 \u0db6\u0dc0 \u0d9a\u0dd3 \u0db8\u0dcf\u0db0\u0dca\u200d\u0dba\u0dc0\u0dda\u0daf\u0dd3 \u0d9c\u0dcf\u0db8\u0dd2\u0dab\u0dd3 \u0dc0\u0dd2\u0dba\u0db1\u0dca\u0d9c\u0ddc\u0da9 \"\u0dc0\u0dd2\u0db1\u0dcf\u0dc1\u0dba \u0db4\u0dd2\u0dc5\u0dd2\u0db6\u0db3 \u0d9a\u0ddc\u0dc4\u0ddc\u0db8\u0daf \u0d9a\u0dbd\u0dcf\u0d9a\u0dbb\u0dd4\u0dc0\u0dd9\u0d9a\u0dca \u0dc3\u0d82\u0dc0\u0dda\u0daf\u0dd3 \u0dc0\u0db1\u0dca\u0db1\u0dda? \u0dad\u0db8\u0db1\u0dca\u0d9c\u0dda \u0db1\u0dd2\u0dbb\u0dca\u0db8\u0dcf\u0dab\u0d9a\u0dbb\u0dab\u0dba \u0dad\u0dd4\u0dc5 \u0d92 \u0dc0\u0dd2\u0db1\u0dcf\u0dc1\u0dba \u0db1\u0dd2\u0dbb\u0dd6\u0db4\u0db1\u0dba \u0d9a\u0dbb\u0db1\u0dca\u0db1\u0dda \u0d9a\u0ddc\u0dc4\u0ddc\u0db8\u0daf? \u0d9a\u0dd2\u0dba\u0db1 \u0d9c\u0dd0\u0db9\u0dd4\u0dbb\u0dd4 \u0d85\u0db1\u0dd4\u0db7\u0dd6\u0dad\u0dd3\u0db1\u0dca \u0d9a\u0dbd\u0dcf\u0d9a\u0dbb\u0dd4\u0dc0\u0db1\u0dca \u0dad\u0dd4\u0dc5\u0db8 \u0d87\u0dad\u0dd2 \u0dc0\u0dd2\u0dba \u0dba\u0dd4\u0dad\u0dd4\"\u0dba\u0dba\u0dd2 \u0db4\u0dc0\u0dc3\u0dba\u0dd2. \u0d91\u0dc0\u0dd0\u0db1\u0dd2 \u0dad\u0dad\u0dca\u0dc0\u0dba\u0d9a\u0dca \u0d87\u0dad\u0dd2 \u0db1\u0ddc\u0dc0\u0db1 \u0dad\u0dcf\u0d9a\u0dca \u0dc3\u0d82\u0dc4\u0dd2\u0db3\u0dd2\u0dba\u0dcf\u0dc0 \u0db4\u0dca\u200d\u0dbb\u0dc0\u0dbb\u0dca\u0db0\u0db1\u0dba \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0dbb\u0da2\u0dba\u0dda \u0db8\u0dd0\u0daf\u0dd2\u0dc4\u0dad\u0dca \u0dc0\u0dd3\u0db8\u0d9a\u0dd2\u0db1\u0dca \u0d9a\u0dc5 \u0dc4\u0dd0\u0d9a\u0dd2 \u0d9a\u0dd2\u0dc3\u0dd2\u0dc0\u0d9a\u0dca \u0db1\u0ddc\u0db8\u0dd0\u0dad\u0dd2 \u0db6\u0dc0 \u0d94\u0dc4\u0dd4 \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \u0db4\u0ddc\u0daf\u0dd4\u0dc0\u0dda \u0dbb\u0da7 \u0dad\u0dd4\u0dc5 \u0dc3\u0d82\u0dc4\u0dd2\u0db3\u0dd2\u0dba\u0dcf\u0dc0 \u0d89\u0dc4\u0dc5 \u0db1\u0dd0\u0d82\u0dc0\u0dd3\u0db8 \u0dc3\u0db3\u0dc4\u0dcf \u0dc0\u0dad\u0dca\u0db8\u0db1\u0dca \u0d86\u0dab\u0dca\u0da9\u0dd4\u0dc0 \u0dc0\u0dd2\u0dc0\u0dd2\u0db0 \u0d85\u0d82\u0dc1 \u0dad\u0dd4\u0dc5 \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c \u0d9c\u0dd9\u0db1 \u0d87\u0dad\u0dad\u0dca \u0d91\u0dba \u0db4\u0dca\u200d\u0dbb\u0db8\u0dcf\u0dab\u0dc0\u0dad\u0dca \u0dba\u0dd0\u0dba\u0dd2 \u0dad\u0db8\u0db1\u0dca \u0dc0\u0dd2\u0dc1\u0dca\u0dc0\u0dcf\u0dc3 \u0db1\u0ddc\u0d9a\u0dbb\u0db1 \u0db6\u0dc0\u0dad\u0dca \u0da2\u0dca\u200d\u0dba\u0dd9\u0dc2\u0dca\u0da8 \u0db8\u0dcf\u0db0\u0dca\u200d\u0dba\u0dc0\u0dda\u0daf\u0dd3 \u0d9c\u0dcf\u0db8\u0dd2\u0dab\u0dd3 \u0dc0\u0dd2\u0dba\u0db1\u0dca\u0d9c\u0ddc\u0da9 \u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0db4\u0dc0\u0dc3\u0dba\u0dd2. "},
{"headline": "\u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0dc3\u0dde\u0daf\u0dd2 \u0d85\u0dbb\u0dcf\u0db6\u0dd2\u0dba\u0dda", "date": "2017 \u0db8\u0dd0\u0dba\u0dd2 20", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0db1\u0dd2\u0dbd \u0dc3\u0d82\u0da0\u0dcf\u0dbb\u0dba\u0d9a\u0dca \u0d86\u0dbb\u0db8\u0dca\u0db7 \u0d9a\u0dbb\u0db8\u0dd2\u0db1\u0dca  \u0dc3\u0dde\u0daf\u0dd2 \u0d85\u0dbb\u0dcf\u0db6\u0dd2\u0dba\u0da7 \u0dbd\u0d9f\u0dcf \u0dc0\u0dd2\u0dba. \u0db4\u0daf\u0dc0\u0dd2\u0dba\u0da7 \u0db4\u0dad\u0dca\u0dc0\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0d94\u0dc4\u0dd4 \u0dc3\u0dd2\u0daf\u0dd4 \u0d9a\u0dbb\u0db1 \u0db4\u0dc5\u0db8\u0dd4  \u0db1\u0dd2\u0dbd \u0dc3\u0d82\u0da0\u0dcf\u0dbb\u0dba \u0db8\u0dd9\u0dba\u0dba\u0dd2. \u0dbb\u0dd2\u0dba\u0dcf\u0daf\u0dca \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0d9c\u0dd4\u0dc0\u0db1\u0dca \u0dad\u0ddc\u0da7\u0dd4\u0db4\u0ddc\u0dc5\u0da7  \u0dc3\u0dd0\u0db4\u0dad\u0dca \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0db1\u0dcf\u0dba\u0d9a\u0dba\u0dcf \u0dc3\u0dc4 \u0d94\u0dc4\u0dd4\u0d9c\u0dda \u0db6\u0dd2\u0dbb\u0dd2\u0db3 \u0db8\u0dd9\u0dbd\u0db1\u0dd2\u0dba\u0dcf \u0da7\u0dca\u200d\u0dbb\u0db8\u0dca\u0db4\u0dca \u0db4\u0dd2\u0dc5\u0dd2\u0d9c\u0db1\u0dca\u0db1\u0dcf \u0dbd\u0daf\u0dca\u0daf\u0dda \u0dc3\u0dde\u0daf\u0dd2 \u0d85\u0dbb\u0dcf\u0db6\u0dd2\u0dba\u0dda \u0dc3\u0dbd\u0dca\u0db8\u0db1\u0dca \u0dbb\u0da2\u0dad\u0dd4\u0db8\u0dcf \u0dc0\u0dd2\u0dc3\u0dd2\u0db1\u0dd2. \u0dc3\u0dde\u0daf\u0dd2 \u0dbb\u0da2 \u0db8\u0dcf\u0dc5\u0dd2\u0d9c\u0dba \u0db6\u0dbd\u0dcf \u0db4\u0dd2\u0da7\u0dad\u0dca\u0dc0 \u0dba\u0dcf\u0db8\u0da7 \u0db4\u0dd9\u0dbb \u0dbb\u0dcf\u0da2\u0dca\u200d\u0dba \u0db1\u0dcf\u0dba\u0d9a\u0dba\u0db1\u0dca \u0daf\u0dd9\u0daf\u0dd9\u0db1\u0dcf \u0d9c\u0dd4\u0dc0\u0db1\u0dca \u0dad\u0ddc\u0da7\u0dd4\u0db4\u0ddc\u0dc5\u0dda \u0daf\u0dd3 \u0d9a\u0dd9\u0da7\u0dd2 \u0dc3\u0dcf\u0d9a\u0da0\u0dca\u0da1\u0dcf\u0dc0\u0d9a \u0db1\u0dd2\u0dbb\u0dad \u0dc0\u0dd4\u0dc4. \u0dc4\u0dd9\u0da7 \u0d89\u0dbb\u0dd2\u0daf\u0dcf (\u0db8\u0dd0\u0dba\u0dd2 21) \u0dbb\u0dd2\u0dba\u0dcf\u0daf\u0dca \u0d85\u0d9c\u0db1\u0dd4\u0dc0\u0dbb \u0db8\u0dd4\u0dc5\u0dd4\u0daf\u0dd9\u0db1  \u0dc3\u0db8\u0dd4\u0dc5\u0dd4\u0dc0\u0d9a \u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0dc4\u0dad\u0dc5\u0dd2\u0dc4\u0d9a\u0da7 \u0d85\u0db0\u0dd2\u0d9a \u0db8\u0dd4\u0dc3\u0dca\u0dbd\u0dd2\u0db8\u0dca \u0dbb\u0dcf\u0da2\u0dca\u200d\u0dba \u0db1\u0dcf\u0dba\u0d9a\u0dba\u0db1\u0dca \u0d85\u0db8\u0dad\u0dcf \u0d9a\u0dad\u0dcf \u0d9a\u0dd2\u0dbb\u0dd3\u0db8\u0da7 \u0db1\u0dd2\u0dba\u0db8\u0dd2\u0dad\u0dba\u0dd2. \u0d85\u0db1\u0dca\u0dad\u0dc0\u0dcf\u0daf\u0dd3 \u0dc3\u0d82\u0dc0\u0dd2\u0db0\u0dcf\u0db1 \u0dc0\u0dbd\u0da7 \u0d91\u0dbb\u0dd9\u0dc4\u0dd2 \u0dc3\u0da7\u0db1 \u0d91\u0db8 \u0dc3\u0db8\u0dd4\u0dc5\u0dd4\u0dc0\u0dda  \u0db4\u0dca\u200d\u0dbb\u0db0\u0dcf\u0db1 \u0db8\u0dcf\u0dad\u0dd8\u0d9a\u0dcf\u0dc0 \u0dc0\u0db1\u0dd4 \u0d87\u0dad\u0dd0\u0dba\u0dd2 \u0dc3\u0dd0\u0dbd\u0d9a\u0dd9\u0dba\u0dd2. \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc3\u0dd2\u0dba \u0dc3\u0d82\u0da0\u0dcf\u0dbb\u0dba\u0dda \u0daf\u0dd3 \u0da9\u0ddc\u0dbd\u0dbb\u0dca \u0d9a\u0ddd\u0da7\u0dd2 \u0daf\u0dc4\u0dc3\u0dca \u0d9c\u0dab\u0db1\u0d9a\u0dca \u0d86\u0dc0\u0dbb\u0dab\u0dba \u0d9a\u0dd9\u0dbb\u0dd9\u0db1 \u0dc0\u0dcf\u0dab\u0dd2\u0da2 \u0d9c\u0dd2\u0dc0\u0dd2\u0dc3\u0dd4\u0db8\u0dca \u0d9a\u0dd3\u0db4\u0dba\u0d9a\u0da7 \u0daf \u0d85\u0dad\u0dca\u0dc3\u0db1\u0dca \u0dad\u0db6\u0db1\u0dd4 \u0d87\u0dad.  \u0db8\u0dda \u0dc3\u0d82\u0da0\u0dcf\u0dbb\u0dba \u0d86\u0dbb\u0db8\u0dca\u0db7 \u0d9a\u0dd9\u0dbb\u0dd4\u0dab\u0dda \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0da0\u0dcf\u0dbb\u0d9a \u0dc0\u0dca\u200d\u0dba\u0dcf\u0db4\u0dcf\u0dbb\u0dba\u0dda \u0daf\u0dd3 \u0d94\u0dc4\u0dd4\u0d9c\u0dda \u0dc3\u0d82\u0dc0\u0dd2\u0db0\u0dcf\u0dba\u0d9a \u0db8\u0dab\u0dca\u0da9\u0dbd\u0dba \u0dc3\u0dc4 \u0dbb\u0dd4\u0dc3\u0dd2\u0dba\u0dcf\u0dc0 \u0d85\u0dad\u0dbb \u0dc3\u0db6\u0db3\u0dad\u0dcf \u0db4\u0dd0\u0dc0\u0dad\u0dd4\u0dab \u0db6\u0dc0\u0da7 \u0d91\u0dbd\u0dca\u0dbd \u0dc0\u0dd9\u0db8\u0dd2\u0db1\u0dca \u0d87\u0dad\u0dd2 \u0da0\u0ddd\u0daf\u0db1\u0dcf \u0db4\u0dd2\u0dc5\u0dd2\u0db6\u0db3\u0dc0 \u0db4\u0dbb\u0dd3\u0d9a\u0dca\u0dc2\u0dab\u0dba\u0d9a\u0dca \u0db4\u0dd9\u0dbb\u0da7 \u0dba\u0db8\u0dd2\u0db1\u0dca \u0d87\u0dad\u0dd2 \u0d85\u0dad\u0dbb\u0dba\u0dd2.  "},
{"headline": "\u0daf\u0dd6\u0dc2\u0dab \u0db4\u0dbb\u0dd3\u0d9a\u0dca\u0dc2\u0dab\u0dc0\u0dbd\u0da7 \u0dad\u0dd2\u0dbb\u0dd2\u0d82\u0d9c \u0daf\u0dd0\u0db8\u0dca\u0db8\u0dda \u0d9a\u0dc0\u0dd4\u0daf?", "date": "2017 \u0db8\u0dd0\u0dba\u0dd2 20", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dbd\u0d9a\u0dca \u0dc3\u0dad\u0ddc\u0dc3 \u0db8\u0d9c\u0dd2\u0db1\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0da7 \u0dc3\u0dc4\u0dbd\u0dca \u0d86\u0db1\u0dba\u0db1\u0dba \u0d9a\u0dd2\u0dbb\u0dd3\u0db8\u0dda \u0daf\u0dd3 \u0dc3\u0dd2\u0daf\u0dd4 \u0dc0\u0dd3 \u0d87\u0dad\u0dd2 \u0db6\u0dc0\u0da7 \u0dbd\u0dd0\u0db6\u0dd4\u0dab \u0db4\u0dd9\u0dad\u0dca\u0dc3\u0db8\u0dca \u0dc3\u0dc4 \u0db4\u0dd0\u0db8\u0dd2\u0dab\u0dd2\u0dbd\u0dd2 \u0dc0\u0dd2\u0db7\u0dcf\u0d9c\u0dba\u0da7 \u0d9c\u0dd0\u0db1\u0dd3\u0db8\u0da7 \u0dad\u0db8\u0dcf \u0d9c\u0dad\u0dca \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c \u0dc3\u0dd2\u0dba \u0db4\u0daf\u0dc0\u0dd2\u0dba \u0d85\u0dc0\u0dc3\u0db1\u0dca \u0dc0\u0dd3\u0db8\u0da7 \u0dc4\u0dda\u0dad\u0dd4 \u0dc0\u0dd2\u0db1\u0dd0\u0dba\u0dd2  \u0daf\u0dd0\u0db1\u0dca \u0dc3\u0dd2\u0dad\u0db1 \u0db6\u0dc0 \u0db6\u0dbb\u0db4\u0dad\u0dc5 \u0dc0\u0d82\u0da0\u0dcf \u0dc3\u0dc4 \u0daf\u0dd6\u0dc2\u0dab \u0dc3\u0dd9\u0dc0\u0dd3\u0db8\u0dda \u0da2\u0db1\u0dcf\u0db0\u0dd2\u0db4\u0dad\u0dd2 \u0d9a\u0ddc\u0db8\u0dd2\u0dc3\u0db8\u0dda \u0dc4\u0dd2\u0da7\u0db4\u0dd4 \u0dbd\u0dda\u0d9a\u0db8\u0dca \u0dbd\u0dd0\u0dc3\u0dd2\u0dbd\u0dca \u0daf \u0dc3\u0dd2\u0dbd\u0dca\u0dc0\u0dcf  \u0db4\u0dc0\u0dc3\u0dba\u0dd2. \u0daf\u0dd6\u0dc2\u0dab \u0dc0\u0dd2\u0dbb\u0ddd\u0db0\u0dd3 \u0db4\u0dd9\u0dbb\u0db8\u0dd4\u0dab \u0dc0\u0dd2\u0dc3\u0dd2\u0db1\u0dca \u0d9a\u0dd0\u0db3\u0dc0\u0db1 \u0dbd\u0daf \u0db8\u0dcf\u0db0\u0dca\u200d\u0dba \u0dc4\u0db8\u0dd4\u0dc0\u0d9a \u0daf\u0dd3 \u0d94\u0dc4\u0dd4 \u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d9a\u0dc5 \u0db4\u0dca\u200d\u0dbb\u0d9a\u0dcf\u0dc1\u0dba\u0d9a\u0dca \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba \u0dc0\u0dd2\u0dc3\u0dd2\u0db1\u0dca \u0dc3\u0dd2\u0daf\u0dd4 \u0d9a\u0dbb\u0db1 \u0dbd\u0daf \u0dc0\u0dd2\u0db8\u0dc3\u0dd3\u0db8\u0d9a \u0daf\u0dd3 \u0d85\u0daf\u0dc4\u0dc3\u0dca \u0daf\u0dd0\u0d9a\u0dca\u0dc0\u0dd6 \u0dc4\u0dd2\u0da7\u0db4\u0dd4 \u0dbd\u0dda\u0d9a\u0db8\u0dca\u0dc0\u0dbb\u0dba\u0dcf, \u0db4\u0dc3\u0dd4\u0d9c\u0dd2\u0dba \u0dbb\u0da2\u0dba \u0dc3\u0db8\u0dba\u0dda \u0dbd\u0d9a\u0dca \u0dc3\u0dad\u0ddc\u0dc3 \u0db8\u0d9c\u0dd2\u0db1\u0dca \u0dc3\u0dc4\u0dbd\u0dca \u0d86\u0db1\u0dba\u0db1\u0dba\u0dda \u0daf\u0dd3 \u0dc3\u0dd2\u0daf\u0dd4 \u0d9a\u0dbb \u0dad\u0dd2\u0db6\u0dd4\u0dab \u0daf\u0dd6\u0dc2\u0dab \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db4\u0dbb\u0dd3\u0d9a\u0dca\u0dc2\u0dab \u0db4\u0dd9\u0dbb\u0da7 \u0dba\u0db8\u0dd2\u0db1\u0dca \u0dad\u0dd2\u0db6\u0dd2\u0dba\u0daf\u0dd3 \u0dc3\u0dd2\u0dba \u0dc3\u0dda\u0dc0\u0dcf \u0d9a\u0dcf\u0dbd\u0dba \u0d85\u0dc0\u0dc3\u0db1\u0dca \u0d9a\u0dd9\u0dbb\u0dd4\u0dab \u0db6\u0dc0 \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \"\u0db8\u0da7 \u0db4\u0dca\u200d\u0dbb\u0dc1\u0dca\u0db1\u0dc0\u0dbd\u0da7 \u0db8\u0dd4\u0dc4\u0dd4\u0dab \u0daf\u0dd3\u0db8\u0da7 \u0dc3\u0dd2\u0daf\u0dd4\u0dc0\u0dd4\u0db1\u0dda \u0d91\u0db8 \u0db4\u0dbb\u0dd3\u0d9a\u0dca\u0dc2\u0dab \u0db4\u0dd9\u0dbb\u0da7 \u0dba\u0db8\u0dd2\u0db1\u0dca \u0dad\u0dd2\u0db6\u0dd9\u0db1 \u0d85\u0dad\u0dbb\u0dba\u0dd2\" \u0d94\u0dc4\u0dd4 \u0db4\u0dc0\u0dc3\u0dba\u0dd2. \u0db6\u0dbb\u0db4\u0dad\u0dc5 \u0dc0\u0d82\u0da0\u0dcf \u0dc3\u0dc4 \u0daf\u0dd6\u0dc2\u0dab \u0dc3\u0dd9\u0dc0\u0dd3\u0db8\u0dda \u0da2\u0db1\u0dcf\u0db0\u0dd2\u0db4\u0dad\u0dd2 \u0d9a\u0ddc\u0db8\u0dd2\u0dc3\u0db8\u0da7 \u0db4\u0dd0\u0dc0\u0dbb\u0dd4\u0dab \u0d9a\u0dcf\u0dbb\u0dca\u0dba\u0dba \u0dc0\u0dd4\u0db1\u0dda 2015 \u0da2\u0db1\u0dc0\u0dcf\u0dbb\u0dd2 \u0db8\u0dcf\u0dc3\u0dba \u0daf\u0d9a\u0dca\u0dc0\u0dcf \u0dc3\u0dd2\u0daf\u0dd4 \u0d9a\u0ddc\u0da7 \u0d87\u0dad\u0dd2 \u0dc0\u0d82\u0da0\u0dcf \u0dc0\u0dd2\u0db8\u0dbb\u0dca\u0dc1\u0db1\u0dba \u0d9a\u0dd2\u0dbb\u0dd3\u0db8 \u0dba\u0dba\u0dd2 \u0dc3\u0db3\u0dc4\u0db1\u0dca \u0d9a\u0dc5 \u0d91\u0db8 \u0d9a\u0ddc\u0db8\u0dd2\u0dc3\u0db8\u0dda \u0dc4\u0dd2\u0da7\u0db4\u0dd4 \u0dbd\u0dda\u0d9a\u0db8\u0dca \u0dbd\u0dd0\u0dc3\u0dd2\u0dbd\u0dca \u0daf \u0dc3\u0dd2\u0dbd\u0dca\u0dc0\u0dcf, \u0dc3\u0dd2\u0dba \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca \u0dc0\u0dd2\u0dc3\u0dd2\u0db1\u0dca \u0dc3\u0dd2\u0daf\u0dd4 \u0d9a\u0dbb\u0db1 \u0dbd\u0daf \u0db4\u0dbb\u0dd3\u0d9a\u0dca\u0dc2\u0dab \u0d85\u0db1\u0dd4\u0dc0  \u0dbb\u0dd2\u0dc2\u0dcf\u0da9\u0dca \u0db6\u0daf\u0dd2\u0dba\u0dd4\u0daf\u0dd3\u0db1\u0dca \u0d87\u0db8\u0dad\u0dd2\u0dc0\u0dbb\u0dba\u0dcf \u0dba\u0da7\u0dad\u0dda \u0db4\u0dd0\u0dc0\u0dad\u0dd2 \u0dbd\u0d9a\u0dca \u0dc3\u0dad\u0ddc\u0dc3 \u0db8\u0d9c\u0dd2\u0db1\u0dca \u0dc3\u0dc4\u0dbd\u0dca \u0d86\u0db1\u0dba\u0db1\u0dba\u0dda \u0daf\u0dd3 \u0dc0\u0dd2\u0dc1\u0dcf\u0dbd \u0db4\u0dcf\u0da9\u0dd4 \u0dc3\u0dd2\u0daf\u0dd4\u0dc0 \u0d87\u0dad\u0dd2\u0db6\u0dc0 \u0dc4\u0dd9\u0dc5\u0dd2\u0daf\u0dbb\u0dc0\u0dca \u0dc0\u0dd6 \u0db6\u0dc0 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dd2. \"\u0dc3\u0dc4\u0dbd\u0dca \u0d86\u0db1\u0dba\u0db1\u0dba\u0dda \u0daf\u0dd3 \u0dc3\u0dcf\u0db8\u0dcf\u0db1\u0dca\u200d\u0dba\u0dba\u0dd9\u0db1\u0dca \u0d9c\u0db1\u0dd4\u0daf\u0dd9\u0db1\u0dd4 \u0dc3\u0dd2\u0daf\u0dd4 \u0d9a\u0dd9\u0dbb\u0dd9\u0db1\u0dca\u0db1\u0dda \u0dbb\u0dcf\u0da2\u0dca\u200d\u0dba \u0db8\u0da7\u0dca\u0da7\u0db8\u0dd2\u0db1\u0dca \u0dbb\u0da2\u0dba\u0d9a\u0dca \u0dc3\u0db8\u0d9f\u0dba\u0dd2. \u0db1\u0db8\u0dd4\u0dad\u0dca \u0dbd\u0d9a\u0dca \u0dc3\u0dad\u0ddc\u0dc3 \u0dc3\u0dc4\u0dbd\u0dca \u0d86\u0db1\u0dba\u0db1\u0dba\u0dda \u0daf\u0dd3 \u0d91\u0dba \u0dc3\u0dc4\u0db8\u0dd4\u0dbd\u0dd2\u0db1\u0dca\u0db8 \u0dc3\u0dd2\u0daf\u0dd4\u0d9a\u0dbb \u0dad\u0dd2\u0db6\u0dd4\u0dab\u0dda \u0db4\u0dde\u0daf\u0dca\u0d9c\u0dbd\u0dd2\u0d9a \u0d85\u0d82\u0dc1\u0dba\u0dad\u0dca \u0dc3\u0db8\u0d9f\u0dba\u0dd2. \u0d91\u0dba \u0db6\u0dbb\u0db4\u0dad\u0dc5 \u0dc0\u0d82\u0da0\u0dcf\u0dc0\u0d9a\u0dca\" \u0dbd\u0dd0\u0dc3\u0dd2\u0dbd\u0dca \u0dc3\u0dd2\u0dbd\u0dca\u0dc0\u0dcf \u0db4\u0dd9\u0db1\u0dca\u0dc0\u0dcf \u0daf\u0dd9\u0dba\u0dd2. \"\u0db8\u0d9c\u0dda \u0db4\u0daf\u0dc0\u0dd2\u0dba \u0d85\u0dc0\u0dc3\u0db1\u0dca \u0d9a\u0dd9\u0dbb\u0dd4\u0dab\u0dda \u0db4\u0dbb\u0dd3\u0d9a\u0dca\u0dc2\u0dab \u0d85\u0da9\u0db4\u0dab \u0d9a\u0dbb\u0db1\u0dca\u0db1  \u0dc0\u0dd9\u0db1\u0dca\u0db1 \u0db4\u0dd4\u0dc5\u0dd4\u0dc0\u0db1\u0dca. \u0da2\u0db1\u0dcf\u0db0\u0dd2\u0db4\u0dad\u0dd2 \u0dbd\u0dda\u0d9a\u0db8\u0dca\u0dad\u0dd4\u0db8\u0dcf \u0db8\u0da7 \u0d9a\u0dd2\u0dc0\u0dca\u0dc0\u0dcf- \u0db8\u0dda \u0d9a\u0da7\u0dba\u0dd4\u0dad\u0dd4 \u0dad\u0dbb\u0db8\u0d9a\u0dca \u0dc4\u0dd9\u0db8\u0dd2\u0db1\u0dca \u0d9a\u0dbb\u0db1\u0dca\u0db1 \u0d9a\u0dd2\u0dba\u0dbd. \u0db1\u0db8\u0dd4\u0dad\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dad\u0dd4\u0db8\u0dcf \u0d9a\u0dd2\u0dc3\u0dd2\u0db8 \u0db8\u0dd0\u0daf\u0dd2\u0dc4\u0dad\u0dca \u0dc0\u0dd3\u0db8\u0d9a\u0dca \u0d9a\u0dc5\u0dda \u0db1\u0dd0\u0dc4\u0dd0.\u0dc4\u0dd9\u0db8\u0dd2\u0db1\u0dca \u0d9a\u0dbb\u0db1\u0dca\u0db1 \u0d9a\u0dd2\u0dba\u0dbd \u0d91\u0dad\u0dd4\u0db8\u0dcf \u0d9a\u0dd2\u0dc0\u0dca\u0dc0\u0dda \u0db1\u0dd0\u0dc4\u0dd0. \u0d92\u0dad\u0dca \u0dc3\u0dc4\u0dbd\u0dca \u0db4\u0dca\u200d\u0dbb\u0dc1\u0dca\u0db1\u0dba \u0db4\u0dd2\u0dc5\u0dd2\u0db6\u0db3 \u0d9a\u0dbb\u0dd4\u0dab\u0dd4 \u0dc4\u0dd9\u0dc5\u0dd2\u0daf\u0dbb\u0dc0\u0dca \u0dc0\u0dd9\u0db8\u0dd2\u0db1\u0dca \u0dad\u0dd2\u0db6\u0dd2\u0dba\u0daf\u0dd3 \u0d91\u0dba \u0db1\u0dad\u0dbb \u0d9a\u0dbb\u0db1\u0dca\u0db1 \u0dc3\u0db8\u0dc4\u0dbb\u0dd4 \u0d8b\u0dad\u0dca\u0dc3\u0dcf\u0dc4 \u0d9a\u0dc5\u0dcf. \u0db4\u0dca\u200d\u0dbb\u0dc1\u0dca\u0db1 \u0dbb\u0dd0\u0dc3\u0d9a\u0dca \u0db1\u0dd2\u0dbb\u0dca\u0db8\u0dcf\u0dab\u0dba \u0dc0\u0dd4\u0db1\u0dcf. \u0d92 \u0d85\u0dad\u0dbb \u0dad\u0db8\u0dba\u0dd2 \u0db8\u0da7 \u0dc3\u0dda\u0dc0\u0dba \u0d85\u0dc4\u0dd2\u0db8\u0dd2 \u0dc0\u0dd3\u0db8\u0dda  \u0d89\u0dbb\u0dab\u0db8\u0da7 \u0db8\u0dd4\u0dc4\u0dd4\u0dab \u0daf\u0dd9\u0db1\u0dca\u0db1 \u0dc3\u0dd2\u0daf\u0dca\u0db0 \u0dc0\u0dd4\u0dab\u0dda\" \u0dbd\u0dd0\u0dc3\u0dd2\u0dbd\u0dca \u0dc3\u0dd2\u0dbd\u0dca\u0dc0\u0dcf \u0db6\u0dd3\u0db6\u0dd3\u0dc3\u0dd2\u0dba \u0d9a\u0dc5 \u0dc0\u0dd2\u0db8\u0dc3\u0dd3\u0db8\u0d9a\u0daf\u0dd3 \u0dad\u0dc0\u0daf\u0dd4\u0dbb\u0da7\u0dad\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \"\u0db6\u0dbb\u0db4\u0dad\u0dc5 \u0db4\u0dca\u200d\u0dbb\u0dc1\u0dca\u0db1 \u0dc0\u0dbd\u0daf\u0dd3 \u0db8\u0da7 \u0da2\u0db1\u0dcf\u0db0\u0dd2\u0db4\u0dad\u0dd2\u0dad\u0dd4\u0db8\u0dcf\u0d9c\u0dda \u0dc3\u0dc4\u0dba\u0ddd\u0d9c\u0dba \u0dbd\u0dd0\u0db6\u0dd4\u0dab\u0dcf. \u0db1\u0db8\u0dd4\u0dad\u0dca \u0d85\u0db1\u0dca\u0dad\u0dd2\u0db8 \u0d9a\u0dcf\u0dbd\u0dba\u0dda \u0db8\u0da7 \u0dc4\u0dd0\u0d9f\u0dd4\u0dab \u0daf\u0dda \u0dad\u0db8\u0dba\u0dd2- \u0dbb\u0dd2\u0dc2\u0dcf\u0da9\u0dca \u0db6\u0daf\u0dd2\u0dba\u0dd4\u0daf\u0dd3\u0db1\u0dca \u0dc0\u0d9c\u0dda \u0d87\u0db8\u0dad\u0dd2\u0dc0\u0dbb\u0dd4\u0db1\u0dca\u0d9c\u0dd9\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dad\u0dd4\u0db8\u0dcf\u0da7 \u0db6\u0dbd\u0db4\u0dd1\u0db8\u0dca \u0d87\u0dad\u0dd2 \u0dc0\u0dd6 \u0db6\u0dc0. \u0d91\u0db8 \u0d87\u0db8\u0dad\u0dd2\u0dc0\u0dbb\u0dd4\u0db1\u0dca \u0dba\u0dc4\u0db4\u0dcf\u0dbd\u0db1  \u0d86\u0dab\u0dca\u0da9\u0dd4\u0dc0 \u0dad\u0dd4\u0dc5 \u0dad\u0dd2\u0dba\u0dcf  \u0d9c\u0dd0\u0db1\u0dd3\u0db8\u0da7  \u0d87\u0dad\u0dd2 \u0d8b\u0dc0\u0db8\u0db1\u0dcf\u0dc0 \u0dc0\u0d9c\u0dda \u0d9a\u0dbb\u0dd4\u0dab\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dad\u0dd4\u0db8\u0dcf\u0da7 \u0db6\u0dbd\u0db4\u0dd1\u0dc0\u0daf \u0d9a\u0dd2\u0dba\u0db1\u0dca\u0db1 \u0db6\u0dd0\u0dc4\u0dd0\" \u0db6\u0dbb\u0db4\u0dad\u0dc5 \u0dc0\u0d82\u0da0\u0dcf \u0dc3\u0dc4 \u0daf\u0dd6\u0dc2\u0dab \u0dc3\u0dd9\u0dc0\u0dd3\u0db8\u0dda \u0da2\u0db1\u0dcf\u0db0\u0dd2\u0db4\u0dad\u0dd2 \u0d9a\u0ddc\u0db8\u0dd2\u0dc3\u0db8\u0dda  \u0dc4\u0dd2\u0da7\u0db4\u0dd4 \u0dbd\u0dda\u0d9a\u0db8\u0dca \u0dbd\u0dd0\u0dc3\u0dd2\u0dbd\u0dca \u0daf \u0dc3\u0dd2\u0dbd\u0dca\u0dc0\u0dcf \u0db4\u0dca\u200d\u0dbb\u0dc1\u0dca\u0db1\u0dba\u0d9a\u0dca \u0db8\u0dad\u0dd4  \u0d9a\u0dbb\u0dba\u0dd2. \"\u0db8\u0da7 \u0dc3\u0db8\u0dc4\u0dbb \u0d87\u0db8\u0dad\u0dd2\u0dc0\u0dbb\u0dd4 \u0d9a\u0dad\u0dcf \u0d9a\u0dc5\u0dcf. \u0d92\u0dad\u0dca \u0d85\u0db4\u0dd2 \u0d9a\u0da7\u0dba\u0dd4\u0dad\u0dd4 \u0d9a\u0dc5\u0dda \u0db1\u0dd2\u0dba\u0db8\u0dd2\u0dad \u0d9a\u0dca\u200d\u0dbb\u0db8\u0dc0\u0dda\u0daf\u0dba \u0d85\u0db1\u0dd4\u0dc0. \u0db6\u0dbd\u0db4\u0dd1\u0db8\u0dca \u0db1\u0dd2\u0dc3\u0dcf \u0d85\u0db4\u0dd2 \u0d9a\u0da7\u0dba\u0dd4\u0dad\u0dd4 \u0daf\u0dd2\u0dba\u0dcf\u0dbb\u0dd4 \u0d9a\u0dc5\u0dda \u0db1\u0dd0\u0dc4\u0dd0. \u0d92 \u0dad\u0dad\u0dca\u0dc0\u0dba \u0dba\u0da7\u0dad\u0dda \u0db8\u0d9c\u0dda \u0db1\u0dd2\u0dbd\u0dba \u0d85\u0dc0\u0dc3\u0db1\u0dca \u0d9a\u0dc5\u0dda \u0dc3\u0dd2\u0daf\u0dd4 \u0d9a\u0dd9\u0dbb\u0dd9\u0db8\u0dd2\u0db1\u0dca \u0dad\u0dd2\u0db6\u0dd4\u0dab \u0db4\u0dbb\u0dd3\u0d9a\u0dca\u0dc2\u0dab \u0db1\u0dad\u0dbb \u0d9a\u0dbb\u0db1\u0dca\u0db1 \u0dc0\u0dd9\u0db1\u0dca\u0db1 \u0db4\u0dd4\u0dc5\u0dd4\u0dc0\u0db1\u0dca\" \u0db6\u0dbb\u0db4\u0dad\u0dc5 \u0dc0\u0d82\u0da0\u0dcf \u0dc3\u0dc4 \u0daf\u0dd6\u0dc2\u0dab \u0dc3\u0dd9\u0dc0\u0dd3\u0db8\u0dda \u0da2\u0db1\u0dcf\u0db0\u0dd2\u0db4\u0dad\u0dd2 \u0d9a\u0ddc\u0db8\u0dd2\u0dc3\u0db8 \u0db4\u0dbb\u0dd3\u0d9a\u0dca\u0dc2\u0dab \u0dc3\u0dd2\u0daf\u0dd4 \u0d9a\u0dbb\u0db1 \u0dbd\u0daf\u0dca\u0daf\u0dda \u0d86\u0dab\u0dca\u0da9\u0dd4\u0dc0\u0da7 \u0dc3\u0dc4\u0dba\u0ddd\u0d9c\u0dba \u0db1\u0ddc\u0daf\u0dd4\u0db1\u0dca \u0db4\u0dd4\u0daf\u0dca\u0d9c\u0dbd\u0dba\u0db1\u0dca \u0d89\u0dbd\u0d9a\u0dca\u0d9a \u0d9a\u0dbb\u0db8\u0dd2\u0db1\u0dca \u0db6\u0dc0\u0da7 \u0dc3\u0db8\u0dcf\u0da2 \u0db8\u0dad\u0dba\u0d9a\u0dca \u0dad\u0dd2\u0db6\u0dd9\u0db1\u0dc0\u0dcf \u0db1\u0ddc\u0dc0\u0dda\u0daf\u0dd0\u0dba\u0dd2  \u0db6\u0dd3\u0db6\u0dd3\u0dc3\u0dd2\u0dba \u0db4\u0dca\u200d\u0dbb\u0dc1\u0dca\u0db1 \u0d9a\u0dc5\u0dc0\u0dd2\u0da7 \u0d8a\u0da7 \u0db4\u0dd2\u0dc5\u0dd2\u0dad\u0dd4\u0dbb\u0dd4 \u0daf\u0dd4\u0db1\u0dca \u0dc4\u0dd2\u0da7\u0db4\u0dd4 \u0dbd\u0dda\u0d9a\u0db8\u0dca \u0dbd\u0dd0\u0dc3\u0dd2\u0dbd\u0dca \u0daf \u0dc3\u0dd2\u0dbd\u0dca\u0dc0\u0dcf, \u0d91\u0dba \u0d91\u0dc3\u0dda \u0db1\u0ddc\u0dc0\u0dd6 \u0db6\u0dc0\u0dad\u0dca \u0db1\u0dd2\u0daf\u0dc3\u0dd4\u0db1\u0d9a\u0dca \u0dc0\u0dc1\u0dba\u0dd9\u0db1\u0dca \u0db4\u0dc3\u0dd4\u0dc0 \u0d86\u0dab\u0dca\u0da9\u0dd4\u0dc0\u0da7 \u0d91\u0d9a\u0dad\u0dd4 \u0dc0\u0dd6 \u0db4\u0dca\u200d\u0dbb\u0dd2\u0dba\u0d82\u0d9a\u0dbb \u0da2\u0dba\u0dbb\u0dad\u0dca\u0db1 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dcf \u0db4\u0dd2\u0dc5\u0dd2\u0db6\u0db3\u0dc0 \u0dc0\u0dd2\u0db7\u0dcf\u0d9c \u0d9a\u0dd2\u0dbb\u0dd3\u0db8 \u0db4\u0dd9\u0db1\u0dca\u0dc0\u0dcf \u0daf\u0dd2\u0dba\u0dc4\u0dd0\u0d9a\u0dd2 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \"\u0dc0\u0dad\u0dca\u0db8\u0db1\u0dca \u0d86\u0dab\u0dca\u0da9\u0dd4\u0dc0 \u0db6\u0dbd\u0dba\u0da7 \u0db4\u0dad\u0dca\u0dc0\u0dd4\u0db1\u0dda \u0daf\u0dd6\u0dc2\u0dd2\u0dad\u0dba\u0db1\u0dca\u0da7 \u0daf\u0dac\u0dd4\u0dc0\u0db8\u0dca \u0daf\u0dd9\u0db1 \u0db6\u0dc0 \u0db4\u0dc0\u0dc3\u0db8\u0dd2\u0db1\u0dca. \u0d91\u0dc4\u0dd9\u0dad\u0dca  \u0d91\u0dc0\u0dd0\u0db1\u0dd2 \u0db4\u0dd4\u0daf\u0dca\u0d9c\u0dbd\u0dba\u0db1\u0dca \u0db8\u0dda \u0d86\u0dab\u0dca\u0da9\u0dd4\u0dc0 \u0dad\u0dd4\u0dc5\u0dad\u0dca \u0d89\u0db1\u0dca\u0db1\u0dc0\u0dcf. \u0d92 \u0db1\u0dd2\u0dc3\u0dcf \u0db6\u0dbb\u0db4\u0dad\u0dc5 \u0dc0\u0d82\u0da0\u0dcf \u0dc3\u0dc4 \u0daf\u0dd6\u0dc2\u0dab \u0dc3\u0dd9\u0dc0\u0dd3\u0db8\u0dda \u0da2\u0db1\u0dcf\u0db0\u0dd2\u0db4\u0dad\u0dd2 \u0d9a\u0ddc\u0db8\u0dd2\u0dc3\u0db8\u0dda  \u0db4\u0dbb\u0dd3\u0d9a\u0dca\u0dc2\u0dab \u0daf\u0dd2\u0dba\u0dcf\u0dbb\u0dd4 \u0d9a\u0dbb\u0db1\u0dca\u0db1 \u0d92\u0dc0\u0dcf\u0da7 \u0dad\u0dd2\u0dbb\u0dd2\u0d82\u0d9c \u0daf\u0db8\u0db1\u0dca\u0db1 \u0d85\u0dc0\u0dc1\u0dca\u200d\u0dba \u0dc0\u0dd4\u0db1\u0dcf \u0d9a\u0dd2\u0dba\u0dbd \u0db8\u0da7 \u0daf\u0dd0\u0db1\u0dca \u0dc4\u0dd2\u0dad\u0dd9\u0db1\u0dc0\u0dcf. \u0db8\u0da7 \u0db8\u0d9c\u0dda \u0dc3\u0dda\u0dc0\u0dba \u0d85\u0dc0\u0dc3\u0db1\u0dca \u0d9a\u0dd2\u0dbb\u0dd3\u0db8\u0dda \u0dbd\u0dd2\u0dba\u0dd4\u0db8 \u0dbd\u0dd0\u0db6\u0dd9\u0db1 \u0dad\u0dd9\u0d9a\u0dca \u0db8\u0db8 \u0d92 \u0d9c\u0dd0\u0db1 \u0daf\u0dd0\u0db1 \u0dc3\u0dd2\u0da7\u0dd2\u0dba\u0dda \u0db1\u0dd0\u0dc4\u0dd0\" \"\u0db8\u0da7 \u0dc0\u0dc3\u0dbb \u0dad\u0dd2\u0dc4\u0d9a\u0da7 \u0d85\u0db0\u0dd2\u0d9a \u0d9a\u0dcf\u0dbd\u0dba\u0d9a\u0dca \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0d9a\u0dcf\u0dbb\u0dca\u0dba \u0db8\u0dab\u0dca\u0da9\u0dbd\u0dba\u0dda \u0d9a\u0da7\u0dba\u0dd4\u0dad\u0dd4 \u0d9a\u0dbb\u0dbd\u0dcf \u0d85\u0dad\u0dca\u0daf\u0dd0\u0d9a\u0dd3\u0db8\u0dca \u0dad\u0dd2\u0dba\u0dd9\u0db1\u0dc0\u0dcf. \u0d92 \u0d85\u0dad\u0dca\u0daf\u0dd0\u0d9a\u0dd3\u0db8\u0dca \u0d85\u0db1\u0dd4\u0dc0\u0dba\u0dd2 \u0db8\u0db8 \u0d9a\u0da7\u0dba\u0dd4\u0dad\u0dd4 \u0d9a\u0dbb\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0dda. \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2 \u0db8\u0d9c\u0dda \u0da5\u0dcf\u0dad\u0dd2\u0dba\u0dd9\u0d9a\u0dca. \u0d91\u0dba\u0dad\u0dca \u0db1\u0ddc\u0dad\u0d9a\u0dcf \u0db8\u0db8  \u0db8\u0dda \u0dbb\u0da2\u0dba \u0db6\u0dbd\u0dba\u0da7 \u0d9c\u0dd9\u0db1 \u0d92\u0db8\u0da7 \u0dc4\u0dc0\u0dd4\u0dbd\u0dca \u0dc0\u0dd4\u0dab\u0dda \u0daf\u0dd6\u0dc2\u0dab \u0db8\u0dd0\u0da9\u0dbd\u0dd3\u0db8\u0da7 \u0d87\u0dad\u0dd2 \u0d8b\u0dc0\u0db8\u0db1\u0dcf\u0dc0 \u0db1\u0dd2\u0dc3\u0dba\u0dd2\" \u0db6\u0dbb\u0db4\u0dad\u0dc5 \u0dc0\u0d82\u0da0\u0dcf \u0dc3\u0dc4 \u0daf\u0dd6\u0dc2\u0dab \u0dc3\u0dd9\u0dc0\u0dd3\u0db8\u0dda \u0da2\u0db1\u0dcf\u0db0\u0dd2\u0db4\u0dad\u0dd2 \u0d9a\u0ddc\u0db8\u0dd2\u0dc3\u0db8\u0dda  \u0dc4\u0dd2\u0da7\u0db4\u0dd4 \u0dbd\u0dda\u0d9a\u0db8\u0dca \u0dbd\u0dd0\u0dc3\u0dd2\u0dbd\u0dca \u0daf \u0dc3\u0dd2\u0dbd\u0dca\u0dc0\u0dcf \u0db4\u0dc0\u0dc3\u0dba\u0dd2. \u0db6\u0dbb\u0db4\u0dad\u0dc5 \u0dc0\u0d82\u0da0\u0dcf \u0dc3\u0dc4 \u0daf\u0dd6\u0dc2\u0dab \u0dc3\u0dd9\u0dc0\u0dd3\u0db8\u0dda \u0da2\u0db1\u0dcf\u0db0\u0dd2\u0db4\u0dad\u0dd2 \u0d9a\u0ddc\u0db8\u0dd2\u0dc3\u0db8\u0dda \u0dc4\u0dd2\u0da7\u0db4\u0dd4 \u0dbd\u0dda\u0d9a\u0db8\u0dca \u0dbd\u0dd0\u0dc3\u0dd2\u0dbd\u0dca \u0daf \u0dc3\u0dd2\u0dbd\u0dca\u0dc0\u0dcf \u0dbd\u0d9a\u0dca \u0dc3\u0dad\u0ddc\u0dc3 \u0dc3\u0dc4\u0dbd\u0dca \u0d86\u0db1\u0dba\u0db1\u0dba \u0dc3\u0dc4  \u0dbb\u0dd2\u0dc2\u0dcf\u0da9\u0dca \u0db6\u0daf\u0dd2\u0dba\u0dd4\u0daf\u0dd3\u0db1\u0dca \u0d87\u0db8\u0dad\u0dd2\u0dc0\u0dbb\u0dba\u0dcf \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca\u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0d85\u0daf\u0dc4\u0dc3\u0dca \u0db4\u0dd2\u0dc5\u0dd2\u0db6\u0db3\u0dc0 \u0db4\u0dca\u200d\u0dbb\u0dad\u0dd2\u0da0\u0dcf\u0dbb\u0dba \u0dc3\u0db3\u0dc4\u0dcf \u0d87\u0db8\u0dad\u0dd2\u0dc0\u0dbb\u0dba\u0dcf \u0daf\u0dd4\u0dbb\u0d9a\u0dad\u0db1\u0dba\u0dd9\u0db1\u0dca \u0dc3\u0db8\u0dca\u0db6\u0db1\u0dca\u0db0 \u0d9a\u0dbb \u0d9c\u0dd0\u0db1\u0dd3\u0db8\u0da7 \u0db6\u0dd3\u0db6\u0dd3\u0dc3\u0dd2\u0dba \u0d8b\u0dad\u0dca\u0dc3\u0dcf\u0dc4 \u0d9a\u0dc5 \u0db1\u0db8\u0dd4\u0dad\u0dca \u0d91\u0dba \u0dc3\u0dcf\u0dbb\u0dca\u0dae\u0d9a \u0db1\u0ddc\u0dc0\u0dd4\u0dab\u0dd2. "},
{"headline": "\u0d9a\u0da7\u0dca\u0da7\u0da9\u0dd2\u0dba\u0dcf\u0da7 \u0dbb\u0dc4\u0dc3\u0d9f \u0d85\u0dc4\u0dd2\u0db8\u0dd2 \u0dc0\u0dd9\u0dba\u0dd2", "date": "2017 \u0db8\u0dd0\u0dba\u0dd2 20", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc0\u0dd2\u0dc3\u0dd2\u0dad\u0dd4\u0db1\u0dca \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0dad\u0dbb\u0dd4\u0dab\u0dd2\u0dba\u0d9a \u0dc0\u0dd2\u0dc3\u0dd2\u0db1\u0dca \u0dc4\u0dd2\u0db1\u0dca\u0daf\u0dd4 \u0d9a\u0da7\u0dca\u0da7\u0da9\u0dd2\u0dba\u0dd9\u0d9a\u0dd4\u0d9c\u0dda \u0dbb\u0dc4\u0dc3\u0d9f \u0d9a\u0db4\u0dcf \u0daf\u0db8\u0dcf \u0d87\u0dad\u0dd2 \u0db6\u0dc0 \u0d89\u0db1\u0dca\u0daf\u0dd2\u0dba\u0dcf\u0dc0\u0dda \u0d9a\u0dda\u0dbb\u0dbd \u0db4\u0dca\u200d\u0dbb\u0dcf\u0db1\u0dca\u0dad\u0dba\u0dd9\u0db1\u0dca \u0dc0\u0dcf\u0dbb\u0dca\u0dad\u0dcf \u0dc0\u0dd9\u0dba\u0dd2. \u0db8\u0dd9\u0db8 \u0dad\u0dbb\u0dd4\u0dab\u0dd2\u0dba \u0db4\u0ddc\u0dbd\u0dd2\u0dc3\u0dd2\u0dba\u0da7 \u0db4\u0dc0\u0dc3\u0dcf \u0d87\u0dad\u0dca\u0dad\u0dda \u0dc0\u0dc3\u0dbb \u0d9a\u0dd2\u0dc4\u0dd2\u0db4\u0dba\u0d9a\u0dca \u0dad\u0dd2\u0dc3\u0dca\u0dc3\u0dda \u0db8\u0dd9\u0db8 \u0db4\u0dd4\u0daf\u0dca\u0d9c\u0dbd\u0dba\u0dcf \u0dc0\u0dd2\u0dc3\u0dd2\u0db1\u0dca \u0dad\u0db8\u0db1\u0dca \u0daf\u0dd6\u0dc2\u0dab\u0dba\u0da7 \u0dbd\u0d9a\u0dca\u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0db6\u0dc0\u0dba. \u0d87\u0dba\u0d9c\u0dda \u0db4\u0dd2\u0dba\u0dcf \u0dbb\u0ddd\u0d9c\u0dba\u0d9a\u0dd2\u0db1\u0dca \u0d94\u0dad\u0dca\u0db4\u0dc5\u0dc0 \u0dc3\u0dd2\u0da7\u0dd2\u0db1  \u0db6\u0dc0\u0dad\u0dca \u0d94\u0dc4\u0dd4\u0da7 \u0dc1\u0dcf\u0db1\u0dca\u0dad\u0dd2\u0d9a\u0dbb\u0dca\u0db8 \u0dc3\u0dd2\u0daf\u0dd4 \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0d89\u0dc4\u0dad \u0d9a\u0dd3 \u0db4\u0dd4\u0daf\u0dca\u0d9c\u0dbd\u0dba\u0dcf \u0d9a\u0dbd\u0d9a \u0db4\u0da7\u0db1\u0dca \u0d87\u0dba\u0d9c\u0dda \u0db1\u0dd2\u0dc0\u0dd9\u0dc3\u0da7 \u0dba\u0db1\u0dd9\u0db1 \u0db6\u0dc0\u0dad\u0dca \u0db4\u0ddc\u0dbd\u0dd2\u0dc3\u0dd2\u0dba \u0db4\u0dc0\u0dc3\u0dba\u0dd2. \u0db8\u0dd9\u0db8 '\u0dc4\u0dd2\u0db1\u0dca\u0daf\u0dd4 \u0d9c\u0dd4\u0dbb\u0dd4' \u0dc0\u0dd2\u0dc3\u0dd2\u0db1\u0dca \u0dad\u0db8 \u0db4\u0dc0\u0dd4\u0dbd \u0daf\u0dd4\u0d9a\u0dd2\u0db1\u0dca \u0db8\u0dd4\u0daf\u0dc0\u0dcf\u0dbd\u0db1\u0dd4 \u0d87\u0dad\u0dd2 \u0db6\u0dc0\u0da7 \u0dad\u0dbb\u0dd4\u0dab\u0dd2\u0dba\u0d9c\u0dda \u0db8\u0dc0 \u0d85\u0db4\u0dda\u0d9a\u0dca\u0dc2\u0dcf \u0d9a\u0dc5 \u0db1\u0db8\u0dd4\u0daf\u0dd4 \u0dad\u0db8\u0db1\u0dca \u0db1\u0dd2\u0dbb\u0db1\u0dca\u0dad\u0dbb\u0dba\u0dd9\u0db1\u0dca \u0db8\u0dd9\u0db8 \u0db4\u0dd4\u0daf\u0dca\u0d9c\u0dbd\u0dba\u0dcf \u0d85\u0dad\u0dd2\u0db1\u0dca \u0daf\u0dd6\u0dc2\u0dab\u0dba\u0da7 \u0dbd\u0d9a\u0dca\u0dc0\u0dd6 \u0db6\u0dc0 \u0daf\u0dd2\u0dba\u0dab\u0dd2\u0dba \u0db4\u0dc0\u0dc3\u0db1\u0dca\u0db1\u0dd3\u0dba. \u0d8a\u0dba\u0dda \u0dbb\u0dcf\u0dad\u0dca\u200d\u0dbb\u0dd2\u0dba\u0dda\u0daf\u0dd3 \u0daf (\u0db8\u0dd0\u0dba\u0dd2 19) \u0dad\u0db8\u0db1\u0dca\u0dc0 \u0daf\u0dd6\u0dc2\u0dab\u0dba \u0d9a\u0dd2\u0dbb\u0dd3\u0db8\u0da7 \u0d8b\u0dad\u0dca\u0dc3\u0dcf\u0dc4 \u0d9a\u0dc5 \u0d85\u0dc0\u0dc3\u0dca\u0dae\u0dcf\u0dc0\u0dda \u0daf\u0dd3 \u0d91\u0db8 \u0db4\u0dd4\u0daf\u0dca\u0d9c\u0dbd\u0dba\u0dcf\u0d9c\u0dda \u0dbb\u0dc4\u0dc3\u0d9f \u0db4\u0dd2\u0dc4\u0dd2\u0dba\u0d9a\u0dd2\u0db1\u0dca \u0d9a\u0db4\u0dcf \u0daf\u0dd0\u0db8\u0dd6 \u0db6\u0dc0 \u0dad\u0dbb\u0dd4\u0dab\u0dd2\u0dba \u0db4\u0ddc\u0dbd\u0dd2\u0dc3\u0dd2\u0dba\u0da7 \u0db4\u0dc0\u0dc3\u0dcf \u0d87\u0dad. \u0db4\u0ddc\u0dbd\u0dd2\u0dc3\u0dd2\u0dba\u0da7 \u0daf\u0dd4\u0dbb\u0d9a\u0dae\u0db1 \u0d87\u0db8\u0dad\u0dd4\u0db8\u0d9a\u0dca \u0d9c\u0dd9\u0db1 \u0d91\u0db8 \u0dc3\u0dd2\u0daf\u0dca\u0db0\u0dd2\u0dba \u0db4\u0dd2\u0dc5\u0dd2\u0db6\u0db3\u0dc0 \u0daf\u0dd0\u0db1\u0dd4\u0db8\u0dca \u0daf\u0dd9\u0db1\u0dd4 \u0dbd\u0dd0\u0db6 \u0d87\u0dad\u0dca\u0dad\u0dda \u0daf \u0d91\u0db8 \u0dad\u0dbb\u0dd4\u0dab\u0dd2\u0dba \u0dc0\u0dd2\u0dc3\u0dd2\u0db1\u0dca\u0db8 \u0dba. \u0db4\u0dd2\u0dc4\u0dd2 \u0db4\u0dc4\u0dbb\u0da7 \u0dbd\u0d9a\u0dca\u0dc0\u0dd6 \u0db4\u0dd4\u0daf\u0dca\u0d9c\u0dbd\u0dba\u0dcf \u0dc4\u0daf\u0dd2\u0dc3\u0dd2 \u0db4\u0dca\u200d\u0dbb\u0dad\u0dd2\u0d9a\u0dcf\u0dbb \u0dc3\u0db3\u0dc4\u0dcf \u0dad\u0dd2\u0dbb\u0dd4\u0dc0\u0dcf\u0db1\u0db1\u0dca\u0dad\u0db4\u0dd4\u0dbb\u0db8\u0dca \u0dc0\u0ddb\u0daf\u0dca\u200d\u0dba \u0dc0\u0dd2\u0daf\u0dca\u200d\u0dba\u0dcf\u0dbd \u0dbb\u0ddd\u0dc4\u0dbd \u0dc0\u0dd9\u0dad \u0d9c\u0ddc\u0dc3\u0dca \u0dad\u0dd2\u0db6\u0dda. \u0db8\u0dd9\u0db8 \u0db4\u0dd4\u0daf\u0dca\u0d9c\u0dbd\u0dba\u0dcf\u0d9c\u0dd9\u0db1\u0dca \u0dbd\u0dd2\u0d82\u0d9c\u0dd2\u0d9a \u0d85\u0dad\u0dc0\u0dbb \u0dc3\u0dd2\u0daf\u0dd4\u0dc0\u0db1 \u0db6\u0dc0 \u0d91\u0db8 \u0dad\u0dbb\u0dd4\u0dab\u0dd2\u0dba \u0dc3\u0dd2\u0dba \u0db8\u0dc0\u0da7 \u0dc0\u0dd2\u0da7\u0dd2\u0db1\u0dca\u0dc0\u0dd2\u0da7 \u0db4\u0dc0\u0dc3\u0dcf \u0d87\u0dad\u0dd0\u0dba\u0dd2 \u0d9a\u0dda\u0dbb\u0dbd \u0db4\u0ddc\u0dbd\u0dd2\u0dc3\u0dd2\u0dba\u0dda \u0db1\u0dd2\u0dba\u0ddd\u0da2\u0dca\u200d\u0dba \u0d9a\u0ddc\u0db8\u0dc3\u0dcf\u0dbb\u0dd2\u0dc3\u0dca\u0dc0\u0dbb\u0dba\u0dcf '\u0daf \u0da7\u0dba\u0dd2\u0db8\u0dca\u0dc3\u0dca \u0d94\u0dc6\u0dca \u0d89\u0db1\u0dca\u0daf\u0dd2\u0dba\u0dcf' \u0db4\u0dd4\u0dc0\u0dad\u0dca\u0db4\u0dad\u0da7 \u0db4\u0dca\u200d\u0dbb\u0d9a\u0dcf\u0dc1 \u0d9a\u0dbb \u0dad\u0dd2\u0db6\u0dda. \u0d92 \u0db4\u0dd2\u0dc5\u0dd2\u0db6\u0db3\u0dc0 \u0db4\u0dd0\u0db8\u0dd2\u0dab\u0dd2\u0dbd\u0dd2 \u0db1\u0ddc\u0d9a\u0dd2\u0dbb\u0dd3\u0db8\u0dda \u0da0\u0ddd\u0daf\u0db1\u0dcf \u0db8\u0dad \u0db8\u0dc0\u0da7 \u0d91\u0dbb\u0dd9\u0dc4\u0dd2\u0dc0 \u0db1\u0da9\u0dd4 \u0db4\u0dd0\u0dc0\u0dbb\u0dd9\u0dab\u0dd4 \u0d87\u0dad\u0dd2 \u0db6\u0dc0\u0daf \u0d94\u0dc4\u0dd4 \u0db4\u0dd0\u0dc0\u0dc3\u0dd3\u0dba. \u0db4\u0dd2\u0dc4\u0dd2 \u0db4\u0dca\u200d\u0dbb\u0dc4\u0dcf\u0dbb\u0dba \u0d91\u0dbd\u0dca\u0dbd\u0d9a\u0dc5 \u0dad\u0dbb\u0dd4\u0dab\u0dd2\u0dba\u0da7 \u0d91\u0dbb\u0dd9\u0dc4\u0dd2\u0dc0 \u0db1\u0da9\u0dd4\u0dc0\u0d9a\u0dca \u0d9c\u0ddc\u0db1\u0dd4\u0dc0\u0db1\u0dd4 \u0d87\u0dad\u0dd2 \u0db6\u0dc0\u0da7 \u0dc0\u0dd2\u0dc1\u0dca\u0dc0\u0dcf\u0dc3 \u0db1\u0ddc\u0d9a\u0dd9\u0dbb\u0dda. \u0dad\u0dbb\u0dd4\u0dab\u0dd2\u0dba\u0d9c\u0dda \u0db1\u0dd2\u0dbb\u0dca\u0db7\u0dd3\u0dad\u0db7\u0dcf\u0dc0\u0dba \u0d9a\u0dda\u0dbb\u0dbd\u0dba\u0dda \u0db8\u0dc4 \u0d87\u0db8\u0dad\u0dd2\u0dc0\u0dbb\u0dba\u0dcf\u0d9c\u0dda \u0db4\u0dca\u200d\u0dbb\u0dc1\u0d82\u0dc3\u0dcf\u0dc0\u0da7 \u0dbd\u0d9a\u0dca\u0dc0\u0dd3 \u0d87\u0dad. \u0db8\u0dc4 \u0d87\u0db8\u0dad\u0dd2 \u0db4\u0dd2\u0db1\u0dbb\u0dcf\u0dba\u0dd2 \u0dc0\u0dd2\u0da2\u0dba\u0dcf\u0db1\u0dca \u0db4\u0dca\u200d\u0dbb\u0d9a\u0dcf\u0dc1 \u0d9a\u0dbb \u0d87\u0dad\u0dca\u0dad\u0dda \u0d89\u0dc4\u0dad \u0d9a\u0dd3 \u0dad\u0dbb\u0dd4\u0dab\u0dd2\u0dba \"\u0d91\u0da9\u0dd2\u0dad\u0dbb \u0dc3\u0dc4 \u0db6\u0dbd\u0dc0\u0dad\u0dca\" \u0d9a\u0dca\u200d\u0dbb\u0dd2\u0dba\u0dcf\u0dc0\u0d9a\u0dca \u0dc3\u0dd2\u0daf\u0dd4\u0d9a\u0dbb \u0d87\u0dad\u0dd2 \u0db6\u0dc0\u0dba. 2012 \u0dc0\u0dc3\u0dbb\u0dda\u0daf\u0dd3 \u0dc0\u0ddb\u0daf\u0dca\u200d\u0dba \u0dc1\u0dd2\u0dc2\u0dca\u200d\u0dba\u0dcf\u0dc0\u0d9a \u0daf\u0dd2\u0dbd\u0dca\u0dbd\u0dd2 \u0db1\u0dd4\u0dc0\u0dbb \u0db6\u0dc3\u0dca \u0dbb\u0dae\u0dba\u0d9a\u0dca \u0dad\u0dd4\u0dc5\u0daf\u0dd3 \u0daf\u0dd6\u0dc2\u0dab\u0dba \u0d9a\u0dd2\u0dbb\u0dd3\u0db8\u0dda \u0dc3\u0dd2\u0daf\u0dca\u0db0\u0dd2\u0dba\u0dd9\u0db1\u0dca \u0db4\u0dc3\u0dd4 \u0dc3\u0dca\u0dad\u0dca\u200d\u0dbb\u0dd3 \u0daf\u0dd6\u0dc2\u0dab\u0dba \u0db4\u0dd2\u0dc5\u0dd2\u0db6\u0db3 \u0d89\u0db1\u0dca\u0daf\u0dd3\u0dba \u0db1\u0dd3\u0dad\u0dd2\u0dba \u0daf\u0dd0\u0da9\u0dd2\u0dc0\u0dd2\u0dba. "},
{"headline": "\u0dbb\u0dd4\u0dc4\u0dcf\u0db1\u0dd2 \u0daf\u0dd9\u0dc0\u0db1 \u0dc0\u0dbb\u0da7\u0dad\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0db4\u0daf\u0dc0\u0dd2\u0dba\u0da7", "date": "2017 \u0db8\u0dd0\u0dba\u0dd2 20", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d89\u0dbb\u0dcf\u0db1 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab\u0dba\u0dd9\u0db1\u0dca \u0db6\u0dbd\u0dba\u0dda \u0dc3\u0dd2\u0da7\u0dd2\u0db1 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc4\u0dc3\u0db1\u0dca \u0dbb\u0dd4\u0dc4\u0dcf\u0db1\u0dd2 (Hassan Rouhani) \u0da2\u0dba\u0d9c\u0dad\u0dca \u0db6\u0dc0 \u0db8\u0dd9\u0dba\u0dd2\u0db1\u0dca \u0dc3\u0dca\u0dc0\u0dbd\u0dca\u0db4 \u0dc0\u0dd9\u0dbd\u0dcf\u0dc0\u0d9a\u0da7 \u0db4\u0dd9\u0dbb \u0dc0\u0dcf\u0dbb\u0dca\u0dad\u0dcf \u0d9a\u0dc5  \u0d91\u0dbb\u0da7 \u0dbb\u0dcf\u0da2\u0dca\u200d\u0dba \u0dbb\u0dd6\u0db4\u0dc0\u0dcf\u0dc4\u0dd2\u0db1\u0dd2\u0dba \u0da2\u0dba\u0d9c\u0dca\u200d\u0dbb\u0dcf\u0dc4\u0d9a \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0da7  \u0dc1\u0dd4\u0db7 \u0db4\u0dd0\u0dad\u0dd3\u0db8\u0d9a\u0dca \u0daf \u0d9a\u0dc5\u0dda\u0dba. \u0daf\u0dd9\u0db1 \u0dbd\u0daf \u0dc3\u0dd2\u0dba\u0dbd\u0dd4 \u0da1\u0db1\u0dca\u0daf \u0d9c\u0dab\u0db1\u0dca \u0d9a\u0dbb\u0db1\u0dd4 \u0dbd\u0dd0\u0db6 \u0d85\u0dc0\u0dc3\u0dcf\u0db1\u0dba\u0dda \u0daf\u0dd3 \u0db6\u0dbd\u0dba\u0dda \u0dc3\u0dd2\u0da7\u0dd2\u0db1 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dca\u200d\u0dbb\u0d9a\u0dcf\u0dc1\u0dd2\u0dad \u0da1\u0db1\u0dca\u0daf \u0db4\u0dca\u200d\u0dbb\u0db8\u0dcf\u0dab\u0dba 57% \u0d9a\u0dca \u0db4\u0db8\u0dab \u0dc0\u0dd2\u0dba. \u0db8\u0dda \u0d85\u0db1\u0dd4\u0dc0 \u0db8\u0dd9\u0dc0\u0dbb \u0d89\u0dbb\u0dcf\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab\u0dba\u0dda \u0daf\u0dd9\u0dc0\u0db1 \u0dc0\u0da7\u0dba\u0d9a\u0dca \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8\u0d9a\u0dca \u0dc3\u0dd2\u0daf\u0dd4 \u0db1\u0ddc\u0dc0\u0dd9\u0dba\u0dd2. \u0dc4\u0dc3\u0db1\u0dca \u0dbb\u0dd4\u0dc4\u0dcf\u0db1\u0dd2 \u0dc3\u0dd2\u0dba \u0db4\u0dca\u200d\u0dbb\u0db0\u0dcf\u0db1 \u0db4\u0dca\u200d\u0dbb\u0dad\u0dd2\u0dc0\u0dcf\u0daf\u0dd3 \u0d85\u0db4\u0dda\u0d9a\u0dca\u0dc2\u0d9a\u0dba\u0dcf \u0db4\u0dbb\u0daf\u0dc0\u0db8\u0dd2\u0db1\u0dca \u0db4\u0dc4\u0dc3\u0dd4 \u0da2\u0dba\u0d9c\u0dca\u200d\u0dbb\u0dc4\u0dab\u0dba\u0d9a\u0dca \u0dbd\u0daf \u0db6\u0dc0 \u0d89\u0dbb\u0dcf\u0db1\u0dca \u0dc0\u0dcf\u0dbb\u0dca\u0dad\u0dcf \u0db8\u0d9c\u0dd2\u0db1\u0dca \u0db4\u0dd0\u0dc0\u0dc3\u0dd9\u0dba\u0dd2. \u0d89\u0dbb\u0dcf\u0db1\u0dba\u0dda \u0db8\u0dd0\u0dad\u0dd2\u0dc0\u0dbb\u0dab \u0db1\u0dd3\u0dad\u0dd2\u0dba \u0d85\u0db1\u0dd4\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab\u0dba\u0d9a \u0daf\u0dd3 \u0d89\u0daf\u0dd2\u0dbb\u0dd2\u0dba\u0dd9\u0db1\u0dca \u0dc3\u0dd2\u0da7\u0dd2\u0db1 \u0d85\u0db4\u0dda\u0d9a\u0dca\u0dc2\u0d9a\u0dba\u0db1\u0dca \u0daf\u0dd9\u0daf\u0dd9\u0db1\u0dcf\u0d9c\u0dd9\u0db1\u0dca \u0d91\u0d9a\u0dca \u0dad\u0dd0\u0db1\u0dd0\u0dad\u0dca\u0dad\u0dd9\u0d9a\u0dca 50% \u0d9a \u0da1\u0db1\u0dca\u0daf \u0dbd\u0db6\u0dcf \u0d9c\u0dd0\u0db1\u0dd3\u0db8\u0da7 \u0d85\u0dc3\u0db8\u0dad\u0dca \u0dc0\u0dd4\u0db1\u0ddc\u0dad\u0dca \u0d94\u0dc0\u0dd4\u0db1\u0dca\u0da7 \u0daf\u0dd9\u0dc0\u0db1 \u0dc0\u0da7\u0dba\u0d9a\u0dca \u0dc3\u0db3\u0dc4\u0dcf \u0dba\u0dcf\u0db8\u0da7 \u0dc3\u0dd2\u0daf\u0dd4 \u0dc0\u0dd9\u0dba\u0dd2. \u0db8\u0dda \u0d85\u0dad\u0dbb \u0db4\u0dbb\u0dcf\u0da2\u0dd2\u0dad \u0d85\u0db4\u0dda\u0d9a\u0dca\u0dc2\u0d9a \u0d8a\u0db6\u0dca\u200d\u0dbb\u0dcf\u0dc4\u0dd2\u0db8\u0dca \u0dbb\u0dd9\u0dba\u0dd2\u0dc3\u0dd2 (Ebrahim Raisi )  \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab \u0da1\u0db1\u0dca\u0daf \u0dc0\u0dd2\u0db8\u0dc3\u0dd3\u0db8\u0dca \u0dc0\u0dbd\u0daf\u0dd3 \u0db4\u0dca\u200d\u0dbb\u0ddd\u0da9\u0dcf \u0dc3\u0dd2\u0daf\u0dd4\u0dc0\u0dd6 \u0db6\u0dc0 \u0db4\u0dc0\u0dc3\u0db8\u0dd2\u0db1\u0dca \u0db8\u0dd0\u0dad\u0dd2\u0dc0\u0dbb\u0dab \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca\u0da7 \u0daf\u0dd0\u0db1\u0da7\u0db8\u0dad\u0dca \u0db4\u0dd0\u0db8\u0dd2\u0dab\u0dd2\u0dbd\u0dd2 \u0d9a\u0dbb \u0d87\u0dad\u0dd2 \u0db6\u0dc0\u0d9a\u0dca \u0daf \u0dc0\u0dcf\u0dbb\u0dca\u0dad\u0dcf \u0dc0\u0dd9\u0dba\u0dd2. \u0db8\u0dd9\u0dc0\u0dbb \u0d89\u0dbb\u0dcf\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab\u0dba\u0dda \u0daf\u0dd3 \u0db4\u0dca\u200d\u0dbb\u0d9a\u0dcf\u0dc1\u0dd2\u0dad \u0da1\u0db1\u0dca\u0daf \u0db4\u0dca\u200d\u0dbb\u0db8\u0dcf\u0dab\u0dba \u0dbd\u0dd2\u0dba\u0dcf\u0db4\u0daf\u0dd2\u0d82\u0da0\u0dd2 \u0da1\u0db1\u0dca\u0daf\u0daf\u0dcf\u0dba\u0d9a\u0dba\u0db1\u0dca\u0d9c\u0dd9\u0db1\u0dca 70% \u0d9a\u0dca \u0db4\u0db8\u0dab \u0dc0\u0dd2\u0dba. \u0dad\u0db8\u0dcf \u0daf\u0dd9\u0dc0\u0db1 \u0dc0\u0dad\u0dcf\u0dc0\u0da7\u0dad\u0dca \u0db4\u0daf\u0dc0\u0dd2\u0dba \u0dc3\u0db3\u0dc4\u0dcf \u0dad\u0ddd\u0dbb\u0dcf \u0d9c\u0db1\u0dd4 \u0dbd\u0dd0\u0db6\u0dd4\u0db1\u0ddc\u0dad\u0dca \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0dc3\u0db8\u0dca\u0db6\u0db1\u0dca\u0db0\u0dad\u0dcf \u0dc1\u0d9a\u0dca\u0dad\u0dd2\u0db8\u0dad\u0dca \u0d9a\u0dbb\u0db1 \u0db6\u0dc0\u0da7 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc4\u0dc3\u0db1\u0dca \u0dbb\u0dd4\u0dc4\u0dcf\u0db1\u0dd2 \u0dc3\u0dd2\u0dba \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab  \u0db4\u0dca\u200d\u0dbb\u0da0\u0dcf\u0dbb\u0d9a \u0dc0\u0dca\u200d\u0dba\u0dcf\u0db4\u0dcf\u0dbb\u0dba\u0dda \u0daf\u0dd3 \u0db4\u0dca\u200d\u0dbb\u0dad\u0dd2\u0da5\u0dcf\u0dc0\u0d9a\u0dca \u0daf\u0dd3 \u0dad\u0dd2\u0db6\u0dd4\u0dab\u0dd2. \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0db4\u0dca\u200d\u0dbb\u0db0\u0dcf\u0db1 \u0db4\u0dca\u200d\u0dbb\u0dad\u0dd2\u0dc0\u0dcf\u0daf\u0dd3 \u0d85\u0db4\u0dda\u0d9a\u0dca\u0dc2\u0d9a\u0dba\u0dcf \u0dc0\u0db1 \u0d8a\u0db6\u0dca\u200d\u0dbb\u0dcf\u0dc4\u0dd2\u0db8\u0dca \u0dbb\u0dd9\u0dba\u0dd2\u0dc3\u0dd2 \u0d89\u0dbb\u0dcf\u0db1\u0dba\u0dda \u0dc3\u0dd4\u0db4\u0dd2\u0dbb\u0dd2 \u0d86\u0d9c\u0db8\u0dd2\u0d9a \u0db1\u0dcf\u0dba\u0d9a \u0d85\u0dba\u0dad\u0ddc\u0dbd\u0dca\u0dbd\u0dcf \u0d9a\u0ddc\u0db8\u0dd9\u0dba\u0dd2\u0db1\u0dd2\u0d9c\u0dda \u0d9a\u0dd2\u0da7\u0dca\u0da7\u0dd4 \u0dc4\u0dd2\u0dad\u0dc0\u0dad\u0d9a\u0dd4 \u0dc0\u0db1 \u0d85\u0dad\u0dbb \u0da2\u0db1\u0dcf\u0db0\u0dd2\u0db4\u0dad\u0dd2 \u0dbb\u0dd4\u0dc4\u0dcf\u0db1\u0dd2 \u0d9c\u0dda \u0db4\u0dcf\u0dbd\u0db1\u0dba \u0dad\u0dd4\u0dc5 \u0d89\u0dbb\u0dcf\u0db1\u0dba\u0da7 \u0d91\u0dbd\u0dca\u0dbd \u0dc0\u0dd6 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0d87\u0d9f\u0dd2\u0dbd\u0dd2 \u0d9c\u0dd0\u0dc3\u0dd3\u0db8\u0dca \u0dc0\u0dd0\u0da9\u0dd2 \u0dc0\u0dd6 \u0db6\u0dc0\u0da7 \u0dc3\u0dc4 \u0d86\u0dbb\u0dca\u0dae\u0dd2\u0d9a\u0dba  \u0daf\u0dd4\u0dbb\u0dca\u0d9a\u0dc5\u0db8\u0db1\u0dcf\u0d9a\u0dbb\u0dab\u0dba\u0da7 \u0dba\u0da7\u0dad\u0dca \u0dc0\u0dd6 \u0db6\u0dc0\u0da7 \u0da0\u0ddd\u0daf\u0db1\u0dcf \u0d9a\u0dc5\u0dda\u0dba.   \u0da2\u0da2\u0db1\u0dcf\u0db0\u0dd2\u0db4\u0dad\u0dd2 \u0dbb\u0dd4\u0dc4\u0dcf\u0db1\u0dd2\u0d9c\u0dda \u0db4\u0dc5\u0db8\u0dd4 \u0db1\u0dd2\u0dbd \u0d9a\u0dcf\u0dbd\u0dba \u0dad\u0dd4\u0dc5 \u0d89\u0dbb\u0dcf\u0db1\u0dba \u0dc3\u0dc4 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb\u0dba \u0d85\u0dad\u0dbb \u0dc3\u0db6\u0db3\u0dad\u0dcf \u0dc1\u0d9a\u0dca\u0dad\u0dd2\u0db8\u0dad\u0dca \u0dc0\u0dd6 \u0db1\u0db8\u0dd4\u0dad\u0dca \u0dbb\u0da7\u0dad\u0dd4\u0dc5 \u0d86\u0dbb\u0dca\u0dae\u0dd2\u0d9a \u0db8\u0db1\u0dca\u0daf\u0d9c\u0dcf\u0db8\u0dd3 \u0db7\u0dcf\u0dc0\u0dba\u0d9a\u0dca \u0d87\u0dad\u0dd2 \u0dc0\u0dd6 \u0db6\u0dc0\u0da7 \u0db4\u0dca\u200d\u0dbb\u0dad\u0dd2\u0dc0\u0dcf\u0daf\u0dd3\u0db1\u0dca\u0d9c\u0dd9\u0db1\u0dca \u0da0\u0ddd\u0daf\u0db1\u0dcf \u0d91\u0dbd\u0dca\u0dbd \u0dc0\u0dd2\u0dba. \u0d89\u0dbb\u0dcf\u0db1\u0dca \u0db1\u0dca\u200d\u0dba\u0dc2\u0dca\u0da7\u0dd2\u0d9a \u0dc0\u0dca\u200d\u0dba\u0dcf\u0db4\u0dd8\u0dad\u0dd2\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d87\u0db8\u0dd9\u0dbb\u0dd2\u0d9a\u0dcf \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf\u0dba\u0dad\u0dca \u0dc3\u0db8\u0d9f \u0d91\u0d9a\u0d9f\u0dad\u0dcf\u0dc0\u0dba\u0d9a\u0dca \u0d87\u0dad\u0dd2 \u0d9a\u0dbb \u0d9c\u0dd0\u0db1\u0dd3\u0db8 \u0dbb\u0dd4\u0dc4\u0dcf\u0db1\u0dd2 \u0db4\u0dcf\u0dbd\u0db1\u0dba \u0dbd\u0daf \u0dc0\u0dd2\u0dc1\u0dcf\u0dbd \u0da2\u0dba\u0d9c\u0dca\u200d\u0dbb\u0dc4\u0dab\u0dba\u0d9a\u0dca \u0dbd\u0dd9\u0dc3 \u0dc3\u0dd0\u0dbd\u0d9a\u0dd9\u0dba\u0dd2. "},
{"headline": null, "date": null, "news": ""},
{"headline": "\u0dbd\u0db1\u0dca\u0da9\u0db1\u0dca \u0db1\u0d9c\u0dbb\u0dba\u0dda \u0d86\u0dbb\u0d9a\u0dca\u0dc2\u0dcf\u0dc0\u0da7 \u0dba\u0dd4\u0daf \u0dc4\u0db8\u0dd4\u0daf\u0dcf\u0dc0", "date": "2017 \u0db8\u0dd0\u0dba\u0dd2 24", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db6\u0ddd\u0db8\u0dca\u0db6 \u0db4\u0dca\u200d\u0dbb\u0dc4\u0dcf\u0dbb\u0dba \u0db4\u0dd2\u0da7\u0dd4\u0db4\u0dc3 \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a  \u0dc0\u0dd6 \"\u0db4\u0dca\u200d\u0dbb\u0dc4\u0dcf\u0dbb\u0d9a \u0da2\u0dcf\u0dbd\u0dba\u0d9a\u0dca\" \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db4\u0dbb\u0dd3\u0d9a\u0dca\u0dc2\u0dab \u0d86\u0dbb\u0db8\u0dca\u0db7 \u0d9a\u0dc5 \u0db6\u0dc0 \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0db4\u0ddc\u0dbd\u0dd2\u0dc3\u0dd2\u0dba \u0db4\u0dc0\u0dc3\u0dba\u0dd2. \u0dc3\u0db3\u0dd4\u0daf\u0dcf \u0db6\u0ddd\u0db8\u0dca\u0db6 \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0dbb\u0da7\u0db4\u0dd4\u0dbb\u0dcf \u0dc0\u0dd2\u0dc1\u0dda\u0dc2 \u0d86\u0dbb\u0d9a\u0dca\u0dc2\u0d9a \u0dbb\u0dd0\u0d9a\u0dc0\u0dbb\u0dab \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dd9\u0dbb\u0dd9\u0db8\u0dd2\u0db1\u0dca \u0d87\u0dad\u0dd2 \u0db6\u0dc0 \u0dc3\u0d82\u0d9a\u0dda\u0dad\u0dc0\u0dad\u0dca \u0d9a\u0dbb\u0db8\u0dd2\u0db1\u0dca \u0db8\u0dda\u0dc0\u0db1\u0dc0\u0dd2\u0da7 \u0dbd\u0db1\u0dca\u0da9\u0db1\u0dca \u0db1\u0d9c\u0dbb \u0d9a\u0dda\u0db1\u0dca\u0daf\u0dca\u200d\u0dbb\u0dba\u0dda \u0dba\u0dd4\u0daf \u0dc4\u0db8\u0dd4\u0daf\u0dcf \u0db7\u0da7\u0dba\u0db1\u0dca \u0dc3\u0dca\u0dae\u0dcf\u0db1\u0d9c\u0dad \u0d9a\u0dbb\u0db1\u0dd4 \u0dbd\u0dd0\u0db6 \u0d87\u0dad.  \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0 \u0dc3\u0dc4 \u0d85\u0d9c\u0db8\u0dd0\u0dad\u0dd2 \u0db1\u0dd2\u0dbd \u0db1\u0dd2\u0dc0\u0dc3 \u0d87\u0dad\u0dd4\u0dc5\u0dd4 \u0db4\u0dca\u200d\u0dbb\u0db0\u0dcf\u0db1 \u0dc3\u0dca\u0dae\u0dcf\u0db1\u0dba\u0db1\u0dca\u0dc4\u0dd2 \u0daf \u0dba\u0dd4\u0daf \u0dc4\u0db8\u0dd4\u0daf\u0dcf\u0dc0 \u0db1\u0dd2\u0dbb\u0dad \u0d9a\u0dbb \u0dad\u0dd2\u0db6\u0dd9\u0db1\u0dd4 \u0daf\u0d9a\u0dca\u0db1\u0da7 \u0dbd\u0dd0\u0db6\u0dd9\u0dba\u0dd2. \u0dc0\u0dd9\u0db1\u0daf\u0dcf \u0db4\u0ddc\u0dbd\u0dd2\u0dc3\u0dd2\u0dba \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0dc0\u0dd9\u0db1 \u0dc3\u0dca\u0dae\u0dcf\u0db1\u0dba\u0db1\u0dca\u0dc4\u0dd2 \u0db8\u0dd9\u0dbd\u0dd9\u0dc3 \u0dba\u0dd4\u0daf \u0dc4\u0db8\u0dd4\u0daf\u0dcf\u0dc0 \u0db1\u0dd2\u0dbb\u0dad \u0d9a\u0dbb\u0dc0\u0dd3\u0db8 \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0dc3\u0db8\u0dcf\u0da2\u0dba\u0dda \u0dc3\u0dcf\u0db8\u0dcf\u0db1\u0dca\u200d\u0dba\u0dba\u0dd9\u0db1\u0dca \u0daf\u0d9a\u0dca\u0db1\u0da7 \u0db1\u0ddc\u0dbd\u0dd0\u0db6\u0dd9\u0db1 \u0daf\u0dbb\u0dca\u0dc1\u0db1\u0dba\u0d9a\u0dd2. \u0dc3\u0db3\u0dd4\u0daf\u0dcf (\u0db8\u0dd0\u0dba\u0dd2 22) \u0dbb\u0dcf\u0dad\u0dca\u200d\u0dbb\u0dd2\u0dba\u0dda \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0d9c\u0dd8\u0dc4\u0dc3\u0dca\u0dad \u0dbb\u0d9f\u0dc4\u0dbd\u0dda \u0db4\u0ddc\u0db4\u0dca \u0dc3\u0d82\u0d9c\u0dd3\u0dad \u0db4\u0dca\u200d\u0dbb\u0dc3\u0d82\u0d9c\u0dba\u0d9a\u0da7 \u0dc3\u0dc4\u0db7\u0dcf\u0d9c\u0dd3 \u0dc0\u0dd9\u0db8\u0dd2\u0db1\u0dca \u0dc3\u0dd2\u0da7\u0dd2 \u0d9c\u0dd3\u0dad\u0dbd\u0ddd\u0dbd\u0dd3\u0db1\u0dca \u0d89\u0dbd\u0d9a\u0dca\u0d9a \u0d9a\u0dbb \u0d9c\u0db1\u0dd2\u0db8\u0dd2\u0db1\u0dca \u0d91\u0dbd\u0dca\u0dbd \u0d9a\u0dd9\u0dbb\u0dd4\u0dab \u0db8\u0dbb\u0dcf\u0d9c\u0dd9\u0db1 \u0db8\u0dd0\u0dbb\u0dd9\u0db1 \u0db6\u0ddd\u0db8\u0dca\u0db6 \u0db4\u0dca\u200d\u0dbb\u0dc4\u0dcf\u0dbb\u0dba\u0dda \u0daf\u0dd3 \u0dc0\u0dd2\u0dc3\u0dd2 \u0daf\u0dd9\u0daf\u0dd9\u0db1\u0d9a\u0dd4 \u0db8\u0dbb\u0dab\u0dba \u0db4\u0dad\u0dca \u0dc0\u0dd6 \u0d85\u0dad\u0dbb \u0dad\u0dc0\u0dad\u0dca \u0db4\u0db1\u0dc3\u0dca \u0db1\u0dc0 \u0daf\u0dd9\u0db1\u0d9a\u0dd4 \u0dad\u0dd4\u0dc0\u0dcf\u0dbd \u0dbd\u0dd0\u0db6 \u0dbb\u0ddd\u0dc4\u0dbd\u0dca\u0d9c\u0dad \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dab\u0dd2. \u0d94\u0dc0\u0dd4\u0db1\u0dca \u0d85\u0dad\u0dbb\u0dd2\u0db1\u0dca \u0db6\u0dbb\u0db4\u0dad\u0dc5 \u0dad\u0dd4\u0dc0\u0dcf\u0dbd \u0dbd\u0daf \u0dc0\u0dd2\u0dc3\u0dd2 \u0daf\u0dd9\u0db1\u0d9a\u0dd4 \u0db4\u0db8\u0dab \u0dad\u0dc0\u0db8\u0dad\u0dca \u0dbb\u0ddd\u0dc4\u0dbd\u0dca\u0dc0\u0dbd \u0db4\u0dca\u200d\u0dbb\u0dad\u0dd2\u0d9a\u0dcf\u0dbb \u0dbd\u0db6\u0db8\u0dd2\u0db1\u0dca \u0dc3\u0dd2\u0da7\u0dd2\u0dad\u0dd2. \u0dc3\u0db3\u0dd4\u0daf\u0dcf \u0dbb\u0dcf\u0dad\u0dca\u200d\u0dbb\u0dd2\u0dba\u0dda \u0db4\u0dca\u200d\u0dbb\u0dc4\u0dcf\u0dbb\u0dba \u0d91\u0dbd\u0dca\u0dbd \u0d9a\u0dbb\u0db1 \u0dbd\u0daf \u0dad\u0dd0\u0db1\u0dd0\u0dad\u0dca\u0dad\u0dcf \u0dc3\u0dbd\u0dca\u0db8\u0db1\u0dca \u0d85\u0db6\u0dda\u0da9\u0dd2(Salman Abedi) \u0db1\u0db8\u0dd0\u0dad\u0dca\u0dad\u0d9a\u0dd4 \u0dba\u0dba\u0dd2 \u0dc4\u0db3\u0dd4\u0db1\u0dcf\u0d9c\u0db1\u0dd4 \u0dbd\u0dd0\u0db6 \u0d87\u0dad\u0dd2 \u0d85\u0dad\u0dbb, \u0db4\u0dca\u200d\u0dbb\u0dc4\u0dcf\u0dbb\u0d9a\u0dba\u0dcf \u0d94\u0dc4\u0dd4 \u0dc0\u0dd4\u0dc0\u0daf \u0db4\u0dcf\u0dc0\u0dd2\u0da0\u0dca\u0da0\u0dd2\u0dba\u0da7 \u0d9c\u0dd9\u0db1 \u0d87\u0dad\u0dd2  \u0db6\u0ddd\u0db8\u0dca\u0db6\u0dba \u0db1\u0dd2\u0dc2\u0dca\u0db4\u0dcf\u0daf\u0db1\u0dba \u0d9a\u0dbb\u0db1 \u0dbd\u0daf\u0dca\u0daf\u0dda \u0dc0\u0dd9\u0db1\u0dad\u0dca \u0db4\u0dd4\u0daf\u0dca\u0d9c\u0dbd\u0dba\u0d9a\u0dd4 \u0dc0\u0dd2\u0dc3\u0dd2\u0db1\u0dca\u0dba \u0dba\u0db1\u0dca\u0db1  \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0db4\u0ddc\u0dbd\u0dd2\u0dc3\u0dd2\u0dba\u0dda \u0dc0\u0dd2\u0dc1\u0dca\u0dc0\u0dcf\u0dc3\u0dba\u0dba\u0dd2.  \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0dc3\u0dca\u0dc0\u0daf\u0dda\u0dc1 \u0d9a\u0da7\u0dba\u0dd4\u0dad\u0dd4 \u0dbd\u0dda\u0d9a\u0db8\u0dca \u0d87\u0db8\u0dca\u0db6\u0dbb\u0dca \u0dbb\u0dd4\u0da9\u0dca(Amber Ruud ) \u0db4\u0dca\u200d\u0dbb\u0d9a\u0dcf\u0dc1\u0dba\u0d9a\u0dca \u0d9a\u0dbb\u0db8\u0dd2\u0db1\u0dca \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db6\u0ddd\u0db8\u0dca\u0db6 \u0db4\u0dca\u200d\u0dbb\u0dc4\u0dcf\u0dbb\u0dba \u0d91\u0dba \u0d91\u0dbd\u0dca\u0dbd \u0d9a\u0dbb\u0db1 \u0dbd\u0daf \u0db4\u0dd4\u0daf\u0dca\u0d9c\u0dbd\u0dba\u0dcf \u0dc0\u0dd2\u0dc3\u0dd2\u0db1\u0dca \u0dad\u0db1\u0dd2\u0dc0 \u0dc3\u0dd2\u0daf\u0dd4 \u0d9a\u0dbb\u0db1 \u0dbd\u0daf \u0d9a\u0dca\u200d\u0dbb\u0dd2\u0dba\u0dcf\u0dc0\u0d9a\u0dca \u0db1\u0ddc\u0dc0\u0db1 \u0db6\u0dc0 \u0db4\u0dd9\u0db1\u0dd3\u0dba\u0db1 \u0db6\u0dc0 \u0dc3\u0db3\u0dc4\u0db1\u0dca \u0d9a\u0dc5\u0dcf\u0dba. \" \u0db4\u0dca\u200d\u0dbb\u0dc4\u0dcf\u0dbb\u0d9a\u0dba\u0dcf \u0db8\u0dd9\u0dba \u0dad\u0db1\u0dd2\u0dc0 \u0dc3\u0dd0\u0dbd\u0dc3\u0dd4\u0db8\u0dca \u0d9a\u0dc5\u0dcf\u0daf \u0d9a\u0dd2\u0dba\u0db1 \u0d9a\u0dcf\u0dbb\u0dab\u0dba \u0dad\u0dc4\u0dc0\u0dd4\u0dbb\u0dd4 \u0d9a\u0dbb \u0d9c\u0db1\u0dca\u0db1 \u0db4\u0ddc\u0dbd\u0dd2\u0dc3\u0dd2\u0dba \u0db4\u0dbb\u0dd3\u0d9a\u0dca\u0dc2\u0dab \u0d86\u0dbb\u0db8\u0dca\u0db7 \u0d9a\u0dbb\u0dbd\u0dcf \u0dad\u0dd2\u0dba\u0dd9\u0db1\u0dc0. \u0dc3\u0dd2\u0daf\u0dd4 \u0dc0\u0dd4\u0db1\u0dda \u0db8\u0dc4\u0dcf \u0dc0\u0dd2\u0db1\u0dcf\u0dc1\u0dba\u0d9a\u0dca. \u0d9a\u0dbd\u0dd2\u0db1\u0dca \u0db4\u0dca\u200d\u0dbb\u0dc4\u0dcf\u0dbb \u0d91\u0d9a\u0dca\u0d9a  \u0db6\u0dd0\u0dbd\u0dd4\u0dc0\u0db8 \u0db8\u0dda\u0d9a \u0d89\u0dad\u0dcf\u0db8 \u0dc3\u0dd4\u0d9a\u0dca\u200d\u0dc2\u0db8  \u0dbd\u0dd9\u0dc3 \u0d91\u0dbd\u0dca\u0dbd \u0d9a\u0dbb\u0db4\u0dd4 \u0db4\u0dca\u200d\u0dbb\u0dc4\u0dcf\u0dbb\u0dba\u0d9a\u0dca \u0db6\u0dc0 \u0db4\u0dd9\u0db1\u0dd3 \u0dba\u0db1\u0dc0\u0dcf . \u0db8\u0dda\u0d9a \u0db4\u0dca\u200d\u0dbb\u0dc4\u0dcf\u0dbb\u0d9a\u0dba\u0dcf \u0dad\u0db1\u0dd2\u0dc0 \u0d91\u0dbd\u0dca\u0dbd \u0d9a\u0dbb\u0db4\u0dd4 \u0db4\u0dca\u200d\u0dbb\u0dc4\u0dcf\u0dbb\u0dba\u0d9a\u0dca \u0db1\u0ddc\u0dc0\u0dd9\u0db1\u0dca\u0db1 \u0db4\u0dd4\u0dc5\u0dd4\u0dc0\u0db1\u0dca. \u0db4\u0ddc\u0dbd\u0dd2\u0dc3\u0dd2\u0dba \u0dc3\u0dc4 \u0dc3\u0dd9\u0dc3\u0dd4 \u0d86\u0dbb\u0d9a\u0dca\u0dc2\u0d9a \u0d85\u0d82\u0dc1 \u0d92 \u0d9c\u0dd0\u0db1 \u0dc0\u0dd2\u0db4\u0dbb\u0db8\u0dca \u0d9a\u0dbb\u0db1\u0dc0\u0dcf\" \u0dc3\u0dca\u0dc0\u0daf\u0dda\u0dc1 \u0d9a\u0da7\u0dba\u0dd4\u0dad\u0dd4\u0db7\u0dcf\u0dbb \u0dbd\u0dda\u0d9a\u0db8\u0dca\u0dc0\u0dbb\u0dd2\u0dba \u0db4\u0dc0\u0dc3\u0db1\u0dca\u0db1\u0dd3\u0dba.   \u0d91\u0db8 \u0dc0\u0dd2\u0dc1\u0dca\u0dc0\u0dcf\u0dc3\u0dba \u0dba\u0da7\u0dad\u0dda \u0db4\u0dca\u200d\u0dbb\u0dc4\u0dcf\u0dbb\u0d9a\u0dba\u0db1\u0dca \u0dc0\u0dd2\u0dc3\u0dd2\u0db1\u0dca \u0db4\u0dc0\u0dad\u0dca\u0dc0\u0dcf \u0d9c\u0dd9\u0db1 \u0dba\u0db1\u0dd4 \u0dbd\u0db6\u0db1 \"\u0db6\u0ddd\u0db8\u0dca\u0db6 \u0d9a\u0dbb\u0dca\u0db8\u0dcf\u0db1\u0dca\u0dad \u0dc1\u0dcf\u0dbd\u0dcf\u0dc0\u0d9a\u0dca\" \u0dc3\u0ddc\u0dba\u0dcf \u0d9c\u0dd0\u0db1\u0dd3\u0db8 \u0d89\u0dbd\u0d9a\u0dca\u0d9a \u0d9a\u0dbb \u0d9c\u0db1\u0dd2\u0db8\u0dd2\u0db1\u0dca  \u0db4\u0ddc\u0dbd\u0dd2\u0dc3\u0dca \u0dc3\u0ddd\u0daf\u0dd2\u0dc3\u0dd2 \u0d9a\u0dd2\u0dbb\u0dd3\u0db8\u0dca \u0db8\u0dda \u0dc0\u0db1\u0dc0\u0dd2\u0da7 \u0d86\u0dbb\u0db8\u0dca\u0db7 \u0d9a\u0dbb\u0db1\u0dd4 \u0dbd\u0dd0\u0db6 \u0d87\u0dad. \u0d91\u0db8 \u0db8\u0dd9\u0dc4\u0dd9\u0dba\u0dd4\u0db8\u0dda \u0daf\u0dd3 \u0d85\u0daf \u0db6\u0daf\u0dcf\u0daf\u0dcf (\u0db8\u0dd0\u0dba\u0dd2 24) \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db1\u0d9c\u0dbb\u0dba\u0dda \u0dc3\u0dd2\u0daf\u0dd4\u0d9a\u0dc5 \u0dc3\u0ddd\u0daf\u0dd2\u0dc3\u0dd2 \u0d9a\u0dd2\u0dbb\u0dd3\u0db8\u0dca\u0dc0\u0dbd \u0daf\u0dd3 \u0dad\u0dd2\u0daf\u0dd9\u0db1\u0d9a\u0dd4 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dca\u0db1\u0dcf \u0dbd\u0daf \u0db6\u0dc0 \u0db4\u0ddc\u0dbd\u0dd2\u0dc3\u0dd2\u0dba \u0db4\u0dc0\u0dc3\u0dba\u0dd2. \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d85\u0d9f\u0dc4\u0dbb\u0dd4\u0dc0\u0dcf\u0daf\u0dcf (\u0db8\u0dd0\u0dba\u0dd2 23) \u0db4\u0dd4\u0daf\u0dca\u0d9c\u0dbd\u0dba\u0d9a\u0dd4 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dad\u0dca \u0d85\u0dad\u0dbb \u0d94\u0dc4\u0dd4\u0dad\u0dca \u0dc3\u0db8\u0d9f \u0db8\u0dda\u0dc0\u0db1\u0dc0\u0dd2\u0da7 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dd4 \u0dbd\u0dd0\u0db6 \u0dc3\u0dd2\u0da7\u0dd2\u0db1 \u0dc3\u0d82\u0d9b\u0dca\u200d\u0dba\u0dcf\u0dc0 \u0dc4\u0dad\u0dbb \u0daf\u0dd9\u0db1\u0dd9\u0d9a\u0dca  \u0dc0\u0dd9\u0dad\u0dd2. \u0d85\u0d9f\u0dc4\u0dbb\u0dd4\u0dc0\u0dcf\u0daf\u0dcf \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dca\u0db1\u0dcf \u0dbd\u0daf \u0dc0\u0dd2\u0dc3\u0dd2\u0dad\u0dd4\u0db1\u0dca \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0db4\u0dc5\u0db8\u0dd4 \u0dc3\u0dd0\u0d9a\u0d9a\u0dbb\u0dd4 \u0db6\u0ddd\u0db8\u0dca\u0db6 \u0db4\u0dca\u200d\u0dbb\u0dc4\u0dcf\u0dbb\u0dba \u0d91\u0dbd\u0dca\u0dbd \u0d9a\u0dc5 \u0dc3\u0dbd\u0dca\u0db8\u0db1\u0dca \u0d85\u0db6\u0dda\u0da9\u0dd2 \u0d9c\u0dda \u0dc3\u0dc4\u0ddd\u0daf\u0dbb\u0dba\u0dd9\u0d9a\u0dd2. \u0d85\u0db6\u0dda\u0da9\u0dd2 \u0dc3\u0dc4\u0ddd\u0daf\u0dbb\u0dba\u0ddd  \u0dbd\u0dd2\u0db6\u0dd2\u0dba\u0dcf\u0db1\u0dd4 \u0dc3\u0db8\u0dca\u0db7\u0dc0\u0dba\u0d9a\u0dca \u0dc3\u0dc4\u0dd2\u0dad \u0db4\u0dc0\u0dd4\u0dbd\u0d9a \u0dc3\u0dcf\u0db8\u0dcf\u0da2\u0dd2\u0d9a\u0dba\u0ddd \u0dc0\u0dd9\u0dad\u0dd2.  \u0d91\u0d9a\u0dca\u0dc3\u0dad\u0dca \u0dbb\u0dcf\u0da2\u0db0\u0dcf\u0db1\u0dd2\u0dba \u0db8\u0dd9\u0dc0\u0dd0\u0db1\u0dd2 \u0db4\u0dca\u200d\u0dbb\u0dc4\u0dcf\u0dbb \u0dc0\u0dbd\u0da7 \u0d9c\u0ddc\u0daf\u0dd4\u0dbb\u0dd4 \u0dc0\u0dd3\u0db8\u0dda \u0dc0\u0dd2\u0dc1\u0dcf\u0dbd \u0d89\u0da9\u0d9a\u0da9\u0d9a\u0dca \u0d8b\u0daf\u0dca\u0d9c\u0dad\u0dc0 \u0d87\u0dad\u0dd2\u0db6\u0dc0 \u0db6\u0dbd\u0db0\u0dcf\u0dbb\u0dd3\u0dc4\u0dd4 \u0db4\u0dc0\u0dc3\u0dad\u0dd2. \u0d91\u0db8 \u0dad\u0dad\u0dca\u0dc0\u0dba \u0dba\u0da7\u0dad\u0dda \u0dbb\u0da7\u0db4\u0dd4\u0dbb\u0dcf \u0db4\u0dca\u200d\u0dbb\u0db0\u0dcf\u0db1 \u0d86\u0dba\u0dad\u0db1 \u0d85\u0dc0\u0da7 \u0daf\u0dd0\u0da9\u0dd2 \u0d86\u0dbb\u0d9a\u0dca\u0dc2\u0d9a \u0dbb\u0dd0\u0d9a\u0dc0\u0dbb\u0dab \u0dba\u0ddc\u0daf\u0dcf \u0d87\u0dad\u0dd2 \u0d86\u0d9a\u0dcf\u0dbb\u0dba\u0d9a\u0dca \u0daf\u0d9a\u0dca\u0db1\u0da7 \u0dbd\u0dd0\u0db6\u0dd9\u0dba\u0dd2. \u0dbd\u0db1\u0dca\u0da9\u0db1\u0dca \u0d85\u0d9c\u0db1\u0dd4\u0dc0\u0dbb \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0 \u0db4\u0dd2\u0dc4\u0dd2\u0da7\u0dd2 \"\u0dc0\u0dd9\u0dc3\u0dca\u0da7\u0dca\u0db8\u0dd2\u0db1\u0dd2\u0dc3\u0dca\u0da7\u0dbb\u0dca \u0db8\u0dcf\u0dbd\u0dd2\u0d9c\u0dba\" \u0db4\u0ddc\u0dbd\u0dd2\u0dc3\u0dca \u0d8b\u0db4\u0daf\u0dd9\u0dc3\u0dca  \u0d85\u0db1\u0dd4\u0dc0  \u0db8\u0dc4\u0da2\u0db1\u0dba\u0dcf\u0da7 \u0dc0\u0dd2\u0dc0\u0dd8\u0dad \u0db1\u0ddc\u0d9a\u0dbb\u0db1 \u0db6\u0dc0 \u0db1\u0dd2\u0dc0\u0dda\u0daf\u0db1\u0dba \u0d9a\u0dbb \u0d87\u0dad. \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0db4\u0dcf\u0dbd\u0db1\u0dba\u0dda \u0db4\u0dca\u200d\u0dbb\u0db8\u0dd4\u0d9b \u0dc3\u0dc4 \u0dc0\u0dd0\u0daf\u0d9c\u0dad\u0dca \u0dc3\u0dca\u0dae\u0dcf\u0db1\u0dc0\u0dbd \u0d86\u0dbb\u0d9a\u0dca\u0dc2\u0dcf\u0dc0\u0da7 \u0db4\u0ddc\u0dbd\u0dd2\u0dc3\u0dd2\u0dba\u0da7 \u0d85\u0dad\u0dd2\u0dbb\u0dda\u0d9a\u0dc0 \u0dba\u0dd4\u0daf \u0dc4\u0db8\u0dd4\u0daf\u0dcf \u0db7\u0da7\u0dba\u0db1\u0dca \u0daf \u0db1\u0dd2\u0dbb\u0dad \u0d9a\u0dbb \u0dc3\u0dd2\u0da7\u0dd2\u0dad\u0dd2. \u0dc3\u0db3\u0dd4\u0daf\u0dcf \u0db6\u0ddd\u0db8\u0dca\u0db6 \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca \u0db8\u0dd2\u0dba\u0d9c\u0dd2\u0dba \u0d85\u0dba \u0d85\u0dad\u0dbb \u0dbb\u0dcf\u0da2\u0d9a\u0dcf\u0dbb\u0dd2\u0dba\u0dd9\u0db1\u0dca \u0db6\u0dd0\u0dc4\u0dd0\u0dbb\u0dc0 \u0dc3\u0dd2\u0da7\u0dd2 \u0db4\u0ddc\u0dbd\u0dd2\u0dc3\u0dca \u0db7\u0da7\u0dba\u0d9a\u0dd4\u0dad\u0dca \u0dc0\u0dd6 \u0db6\u0dc0 \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0ddc\u0dbd\u0dd2\u0dc3\u0dd2\u0dba \u0db4\u0dc0\u0dc3\u0dba\u0dd2. \u0dc3\u0db3\u0dd4\u0daf\u0dcf \u0db6\u0ddd\u0db8\u0dca\u0db6 \u0db4\u0dca\u200d\u0dbb\u0dc4\u0dcf\u0dbb\u0dba \"\u0db4\u0dca\u200d\u0dbb\u0dc4\u0dcf\u0dbb\u0d9a \u0da2\u0dcf\u0dbd\u0dba\u0d9a\" \u0d9a\u0dca\u200d\u0dbb\u0dd2\u0dba\u0dcf\u0dc0\u0d9a\u0dca \u0db6\u0dc0 \u0d89\u0dad\u0dcf \u0db4\u0dd0\u0dc4\u0dd0\u0daf\u0dd2\u0dc5\u0dd2 \u0daf\u0dd9\u0dba\u0d9a\u0dd0\u0dba\u0dd2 \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0ddc\u0dbd\u0dd2\u0dc3\u0dca \u0db4\u0dca\u200d\u0dbb\u0db0\u0dcf\u0db1\u0dd3 \u0d89\u0dba\u0db1\u0dca \u0dc4\u0ddc\u0db4\u0dca\u0d9a\u0dd2\u0db1\u0dca \u0db4\u0dc0\u0dc3\u0dba\u0dd2.  "},
{"headline": "\u0dc3\u0dca\u0db1\u0ddd\u0da9\u0db1\u0dca\u0da7 \u0dc3\u0dd9\u0dc0\u0dab \u0daf\u0dd4\u0db1\u0dca \u0dbd\u0dcf\u0d82\u0d9a\u0dd2\u0d9a\u0dba\u0db1\u0dca\u0da7 \u0dc3\u0dd9\u0dc0\u0dab \u0d85\u0dc4\u0dd2\u0db8\u0dd2 \u0dc0\u0dd9\u0dba\u0dd2", "date": "2017 \u0db8\u0dd0\u0dba\u0dd2 15", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0dbb\u0dcf\u0da2\u0dca\u200d\u0dba \u0dbb\u0dc4\u0dc3\u0dca \u0dc4\u0dd9\u0dc5\u0dd2\u0d9a\u0dc5 \u0d91\u0da9\u0dca\u0dc0\u0da9\u0dca \u0dc3\u0dca\u0db1\u0ddd\u0da9\u0db1\u0dca\u0da7 \u0dc4\u0ddc\u0d82\u0d9a\u0ddc\u0d82 \u0dc4\u0dd2\u0daf\u0dd3 \u0dbb\u0dc4\u0dc3\u0dd2\u0d9c\u0dad\u0dc0 \u0db1\u0dc0\u0dcf\u0dad\u0dd0\u0db1\u0dca \u0dc3\u0dd0\u0db4\u0dba\u0dd6 \u0dc1\u0dca\u200d\u0dbb\u0dd3 \u0dbd\u0dcf\u0d82\u0d9a\u0dd2\u0d9a\u0dba\u0db1\u0dca\u0da7 \u0dc3\u0dc4 \u0db4\u0dd2\u0dbd\u0dd2\u0db4\u0dd3\u0db1 \u0da2\u0dcf\u0dad\u0dd2\u0d9a\u0dba\u0db1\u0dca\u0da7 \u0daf\u0dda\u0dc1\u0db4\u0dcf\u0dbd\u0db1 \u0dbb\u0dd0\u0d9a\u0dc0\u0dbb\u0dab \u0dbd\u0db6\u0dcf\u0daf\u0dd3\u0db8 \u0dc4\u0ddc\u0d82\u0d9a\u0ddc\u0d82 \u0dbb\u0da2\u0dba \u0db4\u0dca\u200d\u0dbb\u0dad\u0dd2\u0d9a\u0dca\u200d\u0dc2\u0dda\u0db4 \u0d9a\u0dbb\u0dba\u0dd2. \u0d91\u0da9\u0dca\u0dc0\u0da9\u0dca \u0dc3\u0dca\u0db1\u0ddd\u0da9\u0db1\u0dca \u0dbb\u0dd4\u0dc3\u0dd2\u0dba\u0dcf\u0dc0\u0da7 \u0db4\u0dc5\u0dcf\u0dba\u0dcf\u0db8\u0da7 \u0db4\u0dca\u200d\u0dbb\u0dae\u0db8 \u0dad\u0dcf\u0dc0\u0d9a\u0dcf\u0dbd\u0dd2\u0d9a\u0dc0 \u0dc4\u0ddc\u0d82\u0d9a\u0ddc\u0d82 \u0dc4\u0dd2 \u0dbb\u0dd0\u0db3\u0dd3 \u0dc3\u0dd2\u0da7\u0dd2 \u0d85\u0dc0\u0dc3\u0dca\u0dae\u0dcf\u0dc0\u0dda \u0daf\u0dda\u0dc1\u0db4\u0dcf\u0dbd\u0db1 \u0dbb\u0dd0\u0d9a\u0dc0\u0dbb\u0dab \u0db4\u0dad\u0dcf \u0dc3\u0dd2\u0da7\u0dd2\u0db1 \u0dc1\u0dca\u200d\u0dbb\u0dd3 \u0dbd\u0dcf\u0d82\u0d9a\u0dd2\u0d9a\u0dba\u0db1\u0dca \u0db4\u0dd2\u0dbb\u0dd2\u0dc3\u0d9a\u0dca \u0dc3\u0dc4 \u0db4\u0dd2\u0dbd\u0dd2\u0db4\u0dd3\u0db1 \u0da2\u0dcf\u0dad\u0dd2\u0d9a\u0dba\u0db1\u0dca \u0db4\u0dd2\u0dbb\u0dd2\u0dc3\u0d9a\u0dca 2013 \u0da2\u0dd4\u0db1\u0dd2 \u0db8\u0dcf\u0dc3\u0dba\u0dda \u0d94\u0dc4\u0dd4\u0da7 \u0dbb\u0dc4\u0dc3\u0dd2\u0d9c\u0dad\u0dc0 \u0db1\u0dc0\u0dcf\u0dad\u0dd0\u0db1\u0dca \u0db4\u0dc4\u0dc3\u0dd4\u0d9a\u0db8\u0dca \u0dc3\u0db4\u0dba\u0dcf \u0dad\u0dd2\u0db6\u0dd4\u0dab\u0dd2. \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0 \u0dc3\u0dc4 \u0db4\u0dd2\u0dbd\u0dd2\u0db4\u0dd3\u0db1\u0dba \u0d86\u0dbb\u0d9a\u0dca\u200d\u0dc2\u0dd2\u0dad \u0dbb\u0da7\u0dc0\u0dbd\u0dca \u0db6\u0dc0 \u0dc3\u0dbd\u0d9a\u0db8\u0dd2\u0db1\u0dca, \u0db8\u0dd9\u0db8 \u0daf\u0dd9\u0db4\u0dd2\u0dbb\u0dd2\u0dc3\u0da7 \u0db8 \u0daf\u0dda\u0dc1\u0db4\u0dcf\u0dbd\u0db1 \u0dbb\u0dd0\u0d9a\u0dc0\u0dbb\u0dab \u0dbd\u0db6\u0dcf\u0daf\u0dd9\u0db1 \u0dbd\u0dd9\u0dc3 \u0d9a\u0dc5 \u0d89\u0dbd\u0dca\u0dbd\u0dd3\u0db8 \u0db4\u0dca\u200d\u0dbb\u0dad\u0dd2\u0d9a\u0dca\u200d\u0dc2\u0dda\u0db4 \u0dc0\u0dd3 \u0d87\u0dad\u0dd2 \u0db6\u0dc0\u0dad\u0dca \u0d91\u0db8 \u0dad\u0dd3\u0dbb\u0dab\u0dba \"\u0dc4\u0dda\u0dad\u0dd4 \u0dc3\u0dc4\u0d9c\u0dad \u0db1\u0ddc\u0dc0\u0db1\" \u0db6\u0dc0\u0dad\u0dca \u0d94\u0dc0\u0dd4\u0db1\u0dca\u0d9c\u0dda \u0db1\u0dd3\u0dad\u0dd2\u0dc0\u0dda\u0daf\u0dd2\u0dba\u0dd9\u0d9a\u0dca \u0db4\u0dd0\u0dc0\u0dc3\u0dd3\u0dba. \u0db8\u0dd9\u0db8 \u0dad\u0dd3\u0dbb\u0dab\u0dba\u0da7 \u0d91\u0dbb\u0dd9\u0dc4\u0dd2\u0dc0 \u0d85\u0db7\u0dd2\u0dba\u0dcf\u0da0\u0db1\u0dba\u0d9a\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0d94\u0dc0\u0dd4\u0db1\u0da7 \u0daf\u0dd2\u0db1 14\u0d9a \u0d9a\u0dcf\u0dbd\u0dba\u0d9a\u0dca \u0db4\u0dc0\u0dad\u0dd3. \u0db8\u0dda \u0d85\u0dad\u0dbb\u0dad\u0dd4\u0dbb \u0dad\u0db8\u0db1\u0dca\u0da7 \u0daf\u0dda\u0dc1\u0db4\u0dcf\u0dbd\u0db1 \u0dbb\u0dd0\u0d9a\u0dc0\u0dbb\u0dab \u0dbd\u0db6\u0dcf\u0daf\u0dd9\u0db1 \u0dbd\u0dd9\u0dc3 \u0db8\u0ddc\u0dc0\u0dd4\u0db1\u0dca \u0d9a\u0dd0\u0db1\u0da9\u0dcf \u0dbb\u0da2\u0dba\u0dd9\u0db1\u0dca \u0daf \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dbb \u0dad\u0dd2\u0db6\u0dda. \u0dc3\u0dd2\u0dba \u0da2\u0dd3\u0dc0\u0dd2\u0dad\u0dba \u0dbb\u0dd0\u0d9a\u0daf\u0dd3\u0db8 \u0db4\u0dd2\u0dab\u0dd2\u0dc3 \u0dc0\u0dd2\u0dc1\u0dcf\u0dbd \u0d9a\u0dd0\u0db4\u0d9a\u0dd2\u0dbb\u0dd3\u0db8\u0d9a\u0dca \u0dc3\u0dd2\u0daf\u0dd4 \u0d9a\u0dc5 \u0db8\u0dd9\u0db8 \u0db4\u0dd2\u0dbb\u0dd2\u0dc3\u0da7 \u0dc4\u0ddc\u0d82\u0d9a\u0ddc\u0d82 \u0dc4\u0dd2 \u0daf\u0dda\u0dc1\u0db4\u0dcf\u0dbd\u0db1 \u0dbb\u0dd0\u0d9a\u0dc0\u0dbb\u0dab \u0db1\u0ddc\u0daf\u0dd3\u0db8 '\u0dc0\u0dd2\u0dc3\u0dca\u0dad\u0dbb \u0d9a\u0dc5 \u0db1\u0ddc\u0dc4\u0dd0\u0d9a\u0dd2 \u0d9b\u0dda\u0daf\u0dc0\u0dcf\u0da0\u0d9a\u0dba\u0d9a\u0dca' \u0db6\u0dc0, \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0dbb\u0dcf\u0da2\u0dca\u200d\u0dba \u0dbb\u0dc4\u0dc3\u0dca \u0dc4\u0dd9\u0dc5\u0dd2 \u0d9a\u0dd2\u0dbb\u0dd3\u0db8\u0dd9\u0db1\u0dca \u0db4\u0dc3\u0dd4\u0dc0 \u0db4\u0dd2\u0da7\u0dd4\u0dc0\u0dc4\u0dbd\u0dca\u0dc0 \u0dc0\u0dd9\u0dc3\u0dd9\u0db1 \u0d91\u0da9\u0dca\u0dc0\u0da9\u0dca \u0dc3\u0dca\u0db1\u0ddd\u0da9\u0db1\u0dca \u0db8\u0dd3\u0da7 \u0db4\u0dd9\u0dbb \u0db4\u0dc0\u0dc3\u0dcf \u0dad\u0dd2\u0db6\u0dd4\u0dab\u0dd2. \u0dc0\u0dbb\u0dca\u0dad\u0db8\u0dcf\u0db1\u0dba\u0dda \u0dbb\u0dd4\u0dc3\u0dd2\u0dba\u0dcf\u0dc0\u0dda \u0daf\u0dda\u0dc1\u0db4\u0dcf\u0dbd\u0db1 \u0dbb\u0dd0\u0d9a\u0dc0\u0dbb\u0dab \u0dbd\u0db6\u0dcf \u0dc3\u0dd2\u0da7\u0dd2\u0db1 \u0dc3\u0dca\u0db1\u0ddd\u0da9\u0db1\u0dca \u0d92 \u0db6\u0dc0 \u0db4\u0dca\u200d\u0dbb\u0d9a\u0dcf\u0dc1\u0d9a\u0dbb \u0dad\u0dd2\u0db6\u0dd4\u0dab\u0dda \u0da7\u0dca\u0dc0\u0dd2\u0da7\u0dbb\u0dca \u0db4\u0dab\u0dd2\u0dc0\u0dd4\u0da9\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db8\u0dd2\u0db1\u0dd2. \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 NSA \u0da2\u0dcf\u0dad\u0dd2\u0d9a \u0d86\u0dbb\u0d9a\u0dca\u0dc2\u0d9a \u0d92\u0da2\u0db1\u0dca\u0dc3\u0dd2\u0dba\u0da7 \u0d85\u0dba\u0dad\u0dca \u0dbb\u0dc4\u0dc3\u0dd2\u0d9c\u0dad \u0dbd\u0dd2\u0db4\u0dd2\u0dbd\u0dda\u0d9b\u0dab \u0daf\u0dc4\u0dc3\u0dca \u0d9c\u0dab\u0db1\u0d9a\u0dca \u0dc0\u0dd2\u0d9a\u0dd3\u0dbd\u0dd3\u0d9a\u0dca\u0dc3\u0dca \u0dc0\u0dd9\u0db6\u0dca \u0d85\u0da9\u0dc0\u0dd2\u0dba\u0da7 \u0dbd\u0db6\u0dcf\u0daf\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0d91\u0da9\u0dca\u0dc0\u0da9\u0dca \u0dc3\u0dca\u0db1\u0ddd\u0da9\u0db1\u0dca \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf\u0dba\u0dd9\u0db1\u0dca \u0db4\u0dc5\u0dcf \u0d9c\u0dd2\u0dba\u0dda\u0dba. \u0dc3\u0dca\u0db1\u0ddd\u0da9\u0db1\u0dca \u0d9c\u0dda \u0d9a\u0dad\u0dcf \u0db4\u0dd4\u0dc0\u0dad \u0db4\u0dd2\u0dc5\u0dd2\u0db6\u0db3\u0dc0 \u0d94\u0dbd\u0dd2\u0dc0\u0dbb\u0dca \u0dc3\u0dca\u0da7\u0ddd\u0db1\u0dca \u0dc0\u0dd2\u0dc3\u0dd2\u0db1\u0dca \u0db1\u0dd2\u0dbb\u0dca\u0db8\u0dcf\u0dab\u0dba \u0d9a\u0dbb\u0db1 \u0dbd\u0daf \u0dc3\u0dd2\u0db1\u0db8\u0dcf \u0d9a\u0dd8\u0dad\u0dd2\u0dba \u0d91\u0dc5\u0dd2\u0daf\u0dd0\u0d9a\u0dca\u0dc0\u0dd3\u0db8\u0da7 \u0db1\u0dd2\u0dba\u0db8\u0dd2\u0dad\u0dc0 \u0dad\u0dd2\u0db6\u0dd2\u0dba\u0daf\u0dd3, \u0d9a\u0dd0\u0dbd\u0dca\u0dbd\u0db4\u0dad \u0dc3\u0dd4\u0db4\u0dd4\u0db1\u0dca \u0dad\u0dd2\u0dc5\u0dd2\u0dab \u0dc3\u0dc4 \u0da9\u0dd3\u0d9a\u0dda \u0d85\u0da2\u0dd2\u0dad\u0dca \u0db4\u0dd4\u0dc2\u0dca\u0db4\u0d9a\u0dd4\u0db8\u0dcf\u0dbb \u0d9c\u0dda \u0db1\u0db8\u0dca \u0d94\u0dc0\u0dd4\u0db1\u0dca\u0d9c\u0dda \u0db1\u0dd3\u0dad\u0dd2\u0dc0\u0dda\u0daf\u0dd3 \u0dbb\u0ddc\u0db6\u0da7\u0dca \u0da7\u0dd2\u0db6\u0dca\u0db6\u0ddd \u0dc0\u0dd2\u0dc3\u0dd2\u0db1\u0dca \u0dc4\u0dd9\u0dc5\u0dd2\u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dc0\u0dda \u0db4\u0dc3\u0dd4\u0d9c\u0dd2\u0dba \u0dc0\u0dc3\u0dbb\u0dda \u0dc3\u0dd0\u0db4\u0dca\u0dad\u0dd0\u0db8\u0dca\u0db6\u0dbb\u0dca \u0db8\u0dcf\u0dc3\u0dba\u0dda\u0daf\u0dd3\u0dba. "},
{"headline": null, "date": null, "news": ""},
{"headline": "\u0d85\u0dba\u0dd2\u0dc0\u0dbb\u0dd2 \u0d9a\u0ddd\u0dc3\u0dca\u0da7\u0dca: \u0dbb\u0da7 \u0db4\u0dd4\u0dbb\u0dcf \u0db4\u0dca\u200d\u0dbb\u0db0\u0dcf\u0db1 \u0db1\u0d9c\u0dbb\u0dc0\u0dbd \u0d9c\u0dd0\u0da7\u0dd4\u0db8\u0dca", "date": "2017 \u0db8\u0dd0\u0dba\u0dd2 15", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d86\u0dba\u0dd4\u0db0 \u0db6\u0dd2\u0db8 \u0dad\u0db6\u0db1 \u0db8\u0dd9\u0db1\u0dca \u0d85\u0dba\u0dd2\u0dc0\u0dbb\u0dd2 \u0d9a\u0ddd\u0dc3\u0dca\u0da7\u0dca \u0d86\u0dab\u0dca\u0da9\u0dd4\u0dc0 \u0d9a\u0dc5 \u0db1\u0dd2\u0dba\u0ddd\u0d9c\u0dba\u0daf \u0db1\u0ddc\u0dad\u0d9a\u0dcf \u0dc4\u0dbb\u0dd2\u0db8\u0dd2\u0db1\u0dca \u0d9a\u0dd0\u0dbb\u0dbd\u0dd2\u0d9a\u0dcf\u0dbb \u0dc4\u0db8\u0dd4\u0daf\u0dcf \u0db7\u0da7\u0dba\u0ddd \u0dbb\u0da7\u0dda \u0db4\u0dca\u200d\u0dbb\u0db0\u0dcf\u0db1 \u0db1\u0d9c\u0dbb \u0dc4\u0dad\u0dbb\u0d9a \u0dc0\u0dd9\u0da9\u0dd2 \u0db4\u0dca\u200d\u0dbb\u0dc4\u0dcf\u0dbb \u0d91\u0dbd\u0dca\u0dbd \u0d9a\u0dc5\u0dc4. \u0dc3\u0dd2\u0dba \u0dc3\u0dda\u0dc0\u0dba \u0dc0\u0dd9\u0db1\u0dd4\u0dc0\u0dd9\u0db1\u0dca \u0d86\u0dab\u0dca\u0da9\u0dd4\u0dc0 \u0daf\u0dd2\u0dbb\u0dd2 \u0daf\u0dd3\u0db8\u0db1\u0dcf \u0dbd\u0db6\u0dcf\u0db1\u0ddc\u0daf\u0dd3\u0db8\u0da7\u0dda \u0d91\u0dbb\u0dd9\u0dc4\u0dd2\u0dc0 \u0d9a\u0dd0\u0dbb\u0dbd\u0dd2\u0d9a\u0dcf\u0dbb \u0dc4\u0db8\u0dd4\u0daf\u0dcf \u0db7\u0da7\u0dba\u0db1\u0dca \u0db4\u0dd2\u0dbb\u0dd2\u0dc3\u0d9a\u0dca \u0d86\u0dab\u0dca\u0da9\u0dd4\u0dc0\u0da7 \u0db4\u0d9a\u0dca\u0dc2\u0db4\u0dcf\u0dad\u0dd3 \u0dc4\u0db8\u0dd4\u0daf\u0dcf\u0dc0\u0da7 \u0d91\u0dbb\u0dd9\u0dc4\u0dd2\u0dc0 \u0dc3\u0da7\u0db1\u0dca \u0dc0\u0dd0\u0daf\u0dd3 \u0dc3\u0dd2\u0da7\u0dd2\u0dba\u0dd2.   \u0d85\u0dbb\u0dca\u0db6\u0dd4\u0daf\u0dba \u0dc4\u0dda\u0dad\u0dd4\u0dc0\u0dd9\u0db1\u0dca \u0dbd\u0ddd\u0d9a\u0dba\u0dda \u0dc0\u0dd2\u0dc1\u0dcf\u0dbd\u0dad\u0db8 \u0d9a\u0ddc\u0d9a\u0ddd\u0dc0\u0dcf \u0db1\u0dd2\u0dc2\u0dca\u0db4\u0dcf\u0daf\u0d9a\u0dba\u0dcf \u0dc0\u0db1 \u0d85\u0dba\u0dd2\u0dc0\u0dbb\u0dd2 \u0d9a\u0ddd\u0dc3\u0dca\u0da7\u0dca \u0dc4\u0dd2 \u0dc3\u0dd2\u0dba\u0dbd\u0dd4\u0db8 \u0db6\u0dd0\u0d82\u0d9a\u0dd4 \u0dc0\u0dc3\u0dcf \u0daf\u0db8\u0dcf \u0dad\u0dd2\u0db6\u0dda.  \u0dc0\u0dd9\u0dbb\u0dc5\u0db6\u0da9 San Pedro \u0db1\u0d9c\u0dbb\u0dba\u0dda \u0daf\u0dbb\u0dd4\u0dab\u0dd4 \u0d9c\u0dd0\u0da7\u0dd4\u0db8\u0dca \u0dc0\u0dcf\u0dbb\u0dca\u0dad\u0dcf \u0dc0\u0dd6 \u0d85\u0dad\u0dbb, \u0db1\u0d9c\u0dbb\u0dba \u0db4\u0dd4\u0dbb\u0dcf\u0db8 \u0d9a\u0dd0\u0dbb\u0dbd\u0dd2\u0d9a\u0dbb\u0dd4\u0dc0\u0db1\u0dca \u0dc0\u0dd2\u0dc3\u0dd2\u0dbb\u0dd3 \u0dc3\u0dd2\u0da7\u0dd2\u0db1 \u0db6\u0dc0\u0dad\u0dca \u0db4\u0dca\u200d\u0dbb\u0daf\u0dda\u0dc1\u0dc0\u0dcf\u0dc3\u0dd3\u0dc4\u0dd4 \u0db4\u0dc0\u0dc3\u0dad\u0dd2.  \u0db1\u0dd2\u0dbd \u0d87\u0db3\u0dd4\u0db8\u0dd9\u0db1\u0dca \u0dc3\u0dc4 \u0dc3\u0dd2\u0dc0\u0dd2\u0dbd\u0dca \u0d87\u0db3\u0dd4\u0db8\u0dd2\u0db1\u0dca \u0dc3\u0dd0\u0dbb\u0dc3\u0dd4\u0dab\u0dd4 \u0dc3\u0db1\u0dca\u0db1\u0daf\u0dca\u0db0 \u0d9a\u0dab\u0dca\u0da9\u0dcf\u0dba\u0db8\u0dca \u0d85\u0db6\u0dd2\u0da2\u0dcf\u0db1\u0dca \u0d85\u0d9c\u0db1\u0dd4\u0dc0\u0dbb\u0da7 \u0d8b\u0dad\u0dd4\u0dbb\u0dd2\u0db1\u0dca \u0db4\u0dd2\u0dc4\u0dd2\u0da7\u0dd2 \u0db4\u0dca\u200d\u0dbb\u0db0\u0dcf\u0db1 \u0db8\u0dcf\u0dbb\u0dca\u0d9c\u0dba \u0d85\u0dc0\u0dc4\u0dd2\u0dbb \u0d9a\u0dbb\u0db8\u0dd2\u0db1\u0dca \u0dc3\u0dd2\u0da7\u0dd2\u0db1 \u0db6\u0dc0\u0dad\u0dca \u0d94\u0dc0\u0dd4\u0dc4\u0dd4 \u0db4\u0dc0\u0dc3\u0dad\u0dd2. \u0db8\u0dda \u0d85\u0dad\u0dbb \u0d9a\u0dd0\u0dbb\u0dd0\u0dbd\u0dca\u0dbd \u0dc4\u0dda\u0dad\u0dd4\u0dc0\u0dd9\u0db1\u0dca \u0dad\u0db8\u0db1\u0dca \u0daf\u0dd2\u0db1 \u0dad\u0dd4\u0db1\u0d9a\u0dca \u0db8\u0dd4\u0dc5\u0dd4\u0dbd\u0dca\u0dbd\u0dda \u0d9a\u0ddc\u0da7\u0dd4 \u0dc0\u0dd3 \u0dc3\u0dd2\u0da7\u0dd2\u0db1 \u0db6\u0dc0 \u0dbd\u0ddc\u0dbb\u0dd2 \u0dbb\u0dd2\u0dba\u0daf\u0dd4\u0dbb\u0ddd \u0db4\u0dc0\u0dc3\u0dad\u0dd2.  \"\u0db8\u0db8 \u0dc3\u0dd2\u0d9a\u0dd4\u0dbb\u0dcf\u0daf\u0dcf \u0dc4\u0dc0\u0dc3 \u0d89\u0db3\u0dbd \u0db8\u0dd9\u0dad\u0db1 \u0dc4\u0dd2\u0dbb\u0dc0\u0dd9\u0dbd\u0dcf. \u0d85\u0dbb \u0dad\u0dd2\u0dba\u0dd9\u0db1\u0dca\u0db1\u0dda \u0db8\u0d9c\u0dda \u0da7\u0dca\u200d\u0dbb\u0d9a\u0dca \u0d91\u0d9a \u0d85\u0dad\u0db1 \u0db4\u0dcf\u0d9a\u0dca \u0d9a\u0dbb\u0dbd\u0dcf. \u0db8\u0dda\u0d9a \u0d89\u0dc3\u0dca\u0dc3\u0dbb\u0dc4\u0da7 \u0dba\u0db1\u0dca\u0db1\u0dd9\u0dad\u0dca \u0db1\u0dd1 \u0db4\u0dc3\u0dca\u0dc3\u0da7 \u0dba\u0db1\u0dca\u0db1\u0dd9\u0dad\u0dca \u0db1\u0dd1. \u0d9a\u0dd2\u0dc3\u0dd2\u0db8 \u0db4\u0dca\u200d\u0dbb\u0dc1\u0dca\u0db1\u0dba\u0d9a\u0dca \u0db1\u0dd1 \u0d9a\u0dd2\u0dba\u0dbd \u0da7\u0dd9\u0dbd\u0dd2\u0dc0\u0dd2\u0dc2\u0db1\u0dca \u0d91\u0d9a\u0dda \u0d9a\u0dd2\u0dba\u0db1\u0dc0\u0dcf. \u0d92\u0dad\u0dca \u0db4\u0dca\u200d\u0dbb\u0dc1\u0dca\u0db1\u0dda \u0daf\u0db1\u0dca\u0db1\u0dda \u0d85\u0db4\u0dd2\u0db1\u0dda. \u0daf\u0dc0\u0dc3\u0dca \u0d9c\u0dcf\u0db1\u0d9a\u0dca \u0dad\u0dd2\u0dc3\u0dca\u0dc3\u0dda \u0d85\u0db4\u0dd2\u0da7 \u0d9a\u0db1\u0dca\u0db1\u0dad\u0dca \u0db1\u0dd1,\" \u0d91\u0d9a\u0dca \u0dbd\u0ddc\u0dbb\u0dd2 \u0dbb\u0dd2\u0dba\u0daf\u0dd4\u0dbb\u0dd9\u0d9a\u0dca \u0db4\u0dd0\u0dc0\u0dc3\u0dd3\u0dba.  22,000 \u0d9a\u0dca \u0dc0\u0db1 \u0d85\u0dba\u0dd2\u0dc0\u0dbb\u0dd2 \u0d9a\u0ddd\u0dc3\u0dca\u0da7\u0dca \u0dbb\u0dcf\u0da2\u0dca\u200d\u0dba\u0dba\u0dda \u0dc3\u0ddc\u0dbd\u0dca\u0daf\u0dcf\u0daf\u0dd4\u0dc0\u0db1\u0dca\u0d9c\u0dd9\u0db1\u0dca 8000 \u0d9a\u0dca \u0dc4\u0dd2\u0da7\u0db4\u0dd4 \u0d9a\u0dd0\u0dbb\u0dbd\u0dd2\u0d9a\u0dbb\u0dd4\u0dc0\u0db1\u0dca\u0dba.  2011 \u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0da7 \u0dbb\u0da7\u0dda \u0db6\u0dbd\u0dba \u0d85\u0dad\u0dca\u0db4\u0dad\u0dca \u0d9a\u0dbb\u0d9c\u0dd0\u0db1\u0dd3\u0db8 \u0db4\u0dd2\u0dab\u0dd2\u0dc3 \u0d9a\u0dd0\u0dbb\u0dbd\u0dd2\u0d9a\u0dbb\u0dd4\u0dc0\u0db1\u0dca\u0d9c\u0dda\u0daf \u0dc3\u0dc4\u0dcf\u0dba \u0dc4\u0dd2\u0db8\u0dd2\u0dc0\u0dd2\u0dba.   \u0d9a\u0ddc\u0d9a\u0ddd\u0dc0\u0dcf \u0db8\u0dd2\u0dbd \u0db4\u0dc4\u0dbd \u0dc0\u0dd0\u0da7\u0dd3\u0db8 \u0dc4\u0dda\u0dad\u0dd4\u0dc0\u0dd9\u0db1\u0dca \u0d86\u0dab\u0dca\u0da9\u0dd4\u0dc0 \u0db8\u0dd6\u0dbd\u0dca\u200d\u0dba \u0d85\u0dbb\u0dca\u0db6\u0dd4\u0daf\u0dba\u0d9a\u0da7 \u0db8\u0dd4\u0dc4\u0dd4\u0dab \u0daf\u0dd3 \u0dc3\u0dd2\u0da7\u0dd2\u0db1 \u0db6\u0dd0\u0dc0\u0dd2\u0db1\u0dca \u0d9a\u0dd0\u0dbb\u0dbd\u0dd2\u0d9a\u0dcf\u0dbb \u0dc4\u0db8\u0dd4\u0daf\u0dcf \u0db7\u0da7\u0dba\u0db1\u0dca\u0d9c\u0dda \u0d89\u0dbd\u0dca\u0dbd\u0dd3\u0db8\u0dca \u0d89\u0da7\u0dd4\u0d9a\u0dd2\u0dbb\u0dd3\u0db8 \u0d86\u0dab\u0dca\u0da9\u0dd4\u0dc0\u0da7 \u0d89\u0dad\u0dcf \u0daf\u0dd4\u0dc2\u0dca\u0d9a\u0dbb \u0d9a\u0dcf\u0dbb\u0dca\u0dba\u0dba\u0d9a\u0dca \u0db6\u0dc0 \u0d91\u0dc4\u0dd2 \u0dc3\u0dd2\u0da7\u0dd2\u0db1 \u0db6\u0dd3\u0db6\u0dd3\u0dc3\u0dd3 \u0dc0\u0dcf\u0dbb\u0dca\u0dad\u0dcf\u0d9a\u0dbb\u0dd4\u0dc0\u0dd9\u0d9a\u0dca \u0db4\u0dc0\u0dc3\u0dba\u0dd2.   "},
{"headline": "\u0db8\u0dd3\u0dc5\u0d9f \u0dc3\u0dba\u0dd2\u0db6\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca \u0db6\u0dda\u0dbb\u0dd3\u0db8\u0da7 \u0db4\u0dd2\u0dba\u0dc0\u0dbb 5\u0d9a\u0dca", "date": "2017 \u0db8\u0dd0\u0dba\u0dd2 15", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dad\u0dc0\u0dad\u0dca \u0db6\u0dbb\u0db4\u0dad\u0dc5 \u0dc3\u0dba\u0dd2\u0db6\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba\u0d9a\u0dca \u0d89\u0dad\u0dcf \u0d86\u0dc3\u0db1\u0dca\u0db1\u0dba\u0dda\u0daf\u0dd3 \u0db8 \u0d91\u0dbd\u0dca\u0dbd\u0dc0\u0dd2\u0dba \u0dc4\u0dd0\u0d9a\u0dd2\u0db6\u0dc0\u0da7 \u0db4\u0dbb\u0dd2\u0d9c\u0dab\u0d9a \u0d86\u0dbb\u0d9a\u0dca\u0dc2\u0d9a \u0dc0\u0dd2\u0dc1\u0dda\u0dc2\u0da5\u0dba\u0ddd \u0d85\u0db1\u0dad\u0dd4\u0dbb\u0dd4 \u0d85\u0d9f\u0dc0\u0dad\u0dd2. \u0db4\u0dc3\u0dd4\u0d9c\u0dd2\u0dba \u0dc3\u0dd2\u0d9a\u0dd4\u0dbb\u0dcf\u0daf\u0dcf (\u0db8\u0dd0\u0dba\u0dd2 12) \u0d91\u0dbd\u0dca\u0dbd \u0dc0\u0dd6 \u0dc3\u0dba\u0dd2\u0db6\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca \u0dbb\u0da7\u0dc0\u0dbd\u0dca 150\u0d9a \u0db4\u0dbb\u0dd2\u0d9c\u0dab\u0d9a \u0db4\u0daf\u0dca\u0db0\u0dad\u0dd2 \u0daf\u0dd9\u0dbd\u0d9a\u0dca\u200d\u0dc2\u0dba\u0d9a\u0da7 \u0d85\u0db0\u0dd2\u0d9a \u0db4\u0dca\u200d\u0dbb\u0db8\u0dcf\u0dab\u0dba\u0d9a\u0da7 \u0dc4\u0dcf\u0db1\u0dd2 \u0db4\u0db8\u0dd4\u0db1\u0dc0\u0dcf \u0d87\u0dad\u0dd2\u0db6\u0dc0 '\u0dba\u0dd6\u0dbb\u0ddd\u0db4\u0ddd\u0dbd\u0dca' \u0db4\u0ddc\u0dbd\u0dd2\u0dc3\u0dd2\u0dba \u0db4\u0dc0\u0dc3\u0dba\u0dd2. \u0db8\u0dd9\u0dc0\u0dd0\u0db1\u0dd2 \u0dc3\u0dba\u0dd2\u0db6\u0dbb\u0dca \u0db4\u0dca\u200d\u0dbb\u0dc4\u0dcf\u0dbb \u0db1\u0dd2\u0dbb\u0db1\u0dca\u0dad\u0dbb\u0dba\u0dd9\u0db1\u0dca \u0dc0\u0dd2\u0dc0\u0dd2\u0db0\u0dcf\u0d9a\u0dcf\u0dbb \u0d9a\u0dca\u200d\u0dbb\u0db8 \u0d94\u0dc3\u0dca\u0dc3\u0dda \u0d91\u0dbd\u0dca\u0dbd\u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0\u0dad\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0 \u0daf \u0d8a\u0da7 \u0d89\u0dbd\u0d9a\u0dca\u0d9a \u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0\u0dad\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db4\u0dbb\u0dd2\u0d9c\u0dab\u0d9a \u0dc4\u0daf\u0dd2\u0dc3\u0dd2 \u0db4\u0dca\u200d\u0dbb\u0dad\u0dd2\u0da0\u0dcf\u0dbb \u0dc3\u0d82\u0dc3\u0daf\u0dba\u0dda \u0db4\u0dca\u200d\u0dbb\u0db0\u0dcf\u0db1 \u0dad\u0ddc\u0dbb\u0dad\u0dd4\u0dbb\u0dd4 \u0d86\u0dbb\u0d9a\u0dca\u200d\u0dc2\u0d9a \u0d89\u0d82\u0da2\u0dd2\u0db1\u0dda\u0dbb\u0dd4 \u0dbb\u0ddc\u0dc2\u0dcf\u0db1\u0dca \u0da0\u0db1\u0dca\u0daf\u0dca\u200d\u0dbb\u0d9c\u0dd4\u0db4\u0dca\u0dad \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba. \u0d8a\u0da7 \u0db8\u0dd4\u0dc4\u0dd4\u0dab\u0daf\u0dd3\u0db8 \u0dc3\u0db3\u0dc4\u0dcf \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0 \u0dc3\u0dd6\u0daf\u0dcf\u0db1\u0db8\u0dca\u0daf\u0dd0\u0dba\u0dd2 \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba \u0d9a\u0dc5 \u0dc0\u0dd2\u0db8\u0dc3\u0dd3\u0db8\u0d9a \u0daf\u0dd3 \u0d94\u0dc4\u0dd4 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0db4\u0dc4\u0dad \u0daf\u0dd0\u0d9a\u0dca\u0dc0\u0dd9\u0db1 \u0db4\u0dd6\u0dbb\u0dca\u0dc0 \u0d86\u0dbb\u0d9a\u0dca\u0dc2\u0dab \u0dc0\u0dd2\u0db0\u0dd2\u0d9a\u0dca\u200d\u0dbb\u0db8 \u0d85\u0db1\u0dd4\u0d9c\u0db8\u0db1\u0dba \u0d9a\u0dd2\u0dbb\u0dd3\u0db8 \u0db8\u0d9c\u0dd2\u0db1\u0dca \u0d89\u0db1\u0dca \u0d87\u0dad\u0dd2\u0dc0\u0dd2\u0dba \u0dc4\u0dd0\u0d9a\u0dd2 \u0dc4\u0dcf\u0db1\u0dd2 \u0d85\u0dc0\u0db8 \u0d9a\u0dbb\u0d9c\u0dad \u0dc4\u0dd0\u0d9a\u0dd2 \u0db6\u0dc0\u0dba. \u0db8\u0dc4\u0da2\u0db1 \u0dc3\u0dda\u0dc0\u0dcf \u0d85\u0da9\u0dcf\u0dbd\u0dc0\u0dd3\u0db8 \u0dc0\u0dc5\u0d9a\u0dca\u0dc0\u0dcf\u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \u0dbb\u0da2\u0dba\u0dda \u0db8\u0dd9\u0db1\u0dca\u0db8 \u0db4\u0dde\u0daf\u0dca\u0d9c\u0dbd\u0dd2\u0d9a \u0d86\u0dba\u0dad\u0db1 \u0daf \u0db8\u0dd9\u0dc0\u0dd0\u0db1\u0dd2 \u0d86\u0dbb\u0d9a\u0dca\u200d\u0dc2\u0d9a \u0dc0\u0dd2\u0db0\u0dd2\u0d9a\u0dca\u200d\u0dbb\u0db8 \u0d85\u0db1\u0dd4\u0d9c\u0db8\u0db1\u0dba \u0d9a\u0dc5 \u0dba\u0dd4\u0dad\u0dd4 \u0db6\u0dc0 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db4\u0dbb\u0dd2\u0d9c\u0dab\u0d9a \u0dc4\u0daf\u0dd2\u0dc3\u0dd2 \u0db4\u0dca\u200d\u0dbb\u0dad\u0dd2\u0da0\u0dcf\u0dbb \u0dc3\u0d82\u0dc3\u0daf\u0dba\u0dda \u0db4\u0dca\u200d\u0dbb\u0db0\u0dcf\u0db1 \u0dad\u0ddc\u0dbb\u0dad\u0dd4\u0dbb\u0dd4 \u0d86\u0dbb\u0d9a\u0dca\u200d\u0dc2\u0d9a \u0d89\u0d82\u0da2\u0dd2\u0db1\u0dda\u0dbb\u0dd4 \u0dbb\u0ddc\u0dc2\u0dcf\u0db1\u0dca \u0da0\u0db1\u0dca\u0daf\u0dca\u200d\u0dbb\u0d9c\u0dd4\u0db4\u0dca\u0dad \u0d85\u0dc0\u0db0\u0dcf\u0dbb\u0dab\u0dba \u0d9a\u0dc5\u0dda\u0dba. \u0db4\u0dc3\u0dd4\u0d9c\u0dd2\u0dba \u0dc3\u0dd2\u0d9a\u0dd4\u0dbb\u0dcf\u0daf\u0dcf (\u0db8\u0dd0\u0dba\u0dd2 12) \u0d91\u0dbd\u0dca\u0dbd \u0dc0\u0dd6 \u0dc3\u0dba\u0dd2\u0db6\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba\u0dba\u0dda \u0da2\u0dcf\u0dad\u0dd2\u0d9a \u0dc3\u0dde\u0d9b\u0dca\u200d\u0dba \u0dc3\u0dda\u0dc0\u0dba \u0dba\u0da7\u0dad\u0dda \u0db4\u0dc0\u0dad\u0dd2\u0db1, \u0d91\u0d82\u0d9c\u0dbd\u0db1\u0dca\u0dad\u0dba\u0dda \u0dbb\u0ddd\u0dc4\u0dbd\u0dca 48\u0d9a \u0dc3\u0dc4 \u0dc3\u0dca\u0d9a\u0ddc\u0da7\u0dca\u0dbd\u0db1\u0dca\u0dad\u0dba\u0dda \u0dbb\u0ddd\u0dc4\u0dbd\u0dca 13\u0d9a \u0dc3\u0dda\u0dc0\u0dcf \u0d85\u0da9\u0dcf\u0dbd \u0dc0\u0dd2\u0dba. \u0d91\u0dc0\u0dd0\u0db1\u0dd2 \u0dc3\u0dba\u0dd2\u0db6\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba\u0d9a\u0dca \u0db1\u0dc0 \u0dc0\u0dd2\u0db0\u0dd2\u0d9a\u0dca\u200d\u0dbb\u0db8 \u0d94\u0dc3\u0dca\u0dc3\u0dda \u0db1\u0dd0\u0dc0\u0dad\u0dad\u0dca \u0d95\u0db1\u0dd1\u0db8 \u0d85\u0dc0\u0dc3\u0dca\u0dae\u0dcf\u0dc0\u0d9a \u0d91\u0dbd\u0dca\u0dbd\u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0\u0da7 \u0db4\u0dbb\u0dd2\u0d9c\u0dab\u0d9a \u0dc4\u0daf\u0dd2\u0dc3\u0dd2 \u0db4\u0dca\u200d\u0dbb\u0dad\u0dd2\u0da0\u0dcf\u0dbb \u0dc3\u0d82\u0dc3\u0daf\u0dba \u0d85\u0db1\u0dad\u0dd4\u0dbb\u0dd4 \u0d85\u0d9f\u0dc0\u0dba\u0dd2.  "},
{"headline": "\u0daf\u0dda\u0dc1\u0db4\u0dcf\u0dbd\u0db1\u0dba \u0dc0\u0dd9\u0db1\u0dd4\u0dc0\u0da7 \"\u0daf\u0dda\u0dc1 \u0d9a\u0dc5\u0db8\u0db1\u0dcf\u0d9a\u0dbb\u0dab\u0dba\" - \u0da9\u0dd2\u0dbd\u0db1\u0dca\u0dad", "date": "2017 \u0db8\u0dd0\u0dba\u0dd2 15", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0db1\u0dd2\u0dba\u0dcf\u0db8\u0db1\u0dba\u0db1\u0dca\u0da7 \u0d85\u0db1\u0dd4\u0dc0 \u0dc3\u0dd0\u0d9a\u0dc3\u0dd4\u0dab\u0dd4 \u0db8\u0ddd\u0da7\u0dbb\u0dca \u0dbb\u0dae \u0db0\u0dcf\u0dc0\u0db1 \u0dad\u0dbb\u0d9c \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db1\u0ddc\u0db4\u0dd0\u0dc0\u0dd0\u0dad\u0dca\u0dc0\u0dd3\u0db8 \u0dc4\u0dda\u0dad\u0dd4\u0dc0\u0dd9\u0db1\u0dca \u0d91\u0db8 \u0d9a\u0dca\u0dc2\u0dda\u0dad\u0dca\u200d\u0dbb\u0dba\u0dda \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0db8\u0da7\u0dca\u0da7\u0db8\u0da7 \u0dc5\u0d9f\u0dcf \u0dc0\u0dd3\u0db8\u0da7 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0 \u0d85\u0db4\u0ddc\u0dc4\u0ddc\u0dc3\u0dad\u0dca \u0dc0\u0dd3 \u0d87\u0dad\u0dd2 \u0db6\u0dc0 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0dc3\u0db8\u0dca\u0db8\u0dcf\u0db1\u0dbd\u0dcf\u0db7\u0dd3 \u0db8\u0ddd\u0da7\u0dbb\u0dca \u0dbb\u0dae \u0db0\u0dcf\u0dc0\u0db1 \u0dc1\u0dd6\u0dbb\u0dba\u0dd9\u0d9a\u0dca \u0db4\u0dc0\u0dc3\u0dba\u0dd2.  \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db8\u0ddd\u0da7\u0dbb\u0dca \u0dbb\u0dae \u0db0\u0dcf\u0dc0\u0db1 \u0d9a\u0dca\u0dc2\u0dda\u0dad\u0dca\u200d\u0dbb\u0dba \u0db8\u0dd9\u0db1\u0dca\u0db8 \u0db6\u0ddc\u0dc4\u0ddd \u0d9a\u0dda\u0dc2\u0dca\u0dad\u0dca\u200d\u0dbb \u0daf \u0d85\u0daf\u0dc0\u0db1 \u0dc0\u0dd2\u0da7 \u0d91\u0daf\u0dcf \u0db4\u0dd0\u0dc0\u0dad\u0dd2 \u0dad\u0dad\u0dca\u0dc0\u0dba\u0da7\u0dad\u0dca \u0dc0\u0da9\u0dcf \u0db4\u0dd2\u0dbb\u0dd2\u0dc4\u0dd3 \u0d87\u0dad\u0dd2 \u0db6\u0dc0 \u0da9\u0dd2\u0dbd\u0db1\u0dca\u0dad \u0db8\u0dcf\u0dbd\u0d9c\u0db8\u0dd4\u0dc0 \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba\u0da7 \u0db4\u0dd0\u0dc0\u0dc3\u0dd3\u0dba.  \u0d94\u0dc4\u0dd4 \u0d92 \u0db6\u0dc0 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0d91\u0d82\u0d9c\u0dbd\u0db1\u0dca\u0dad\u0dba\u0dda \u0dad\u0dbb\u0d9c \u0dc3\u0d82\u0da0\u0dcf\u0dbb\u0dba\u0d9a \u0db1\u0dd2\u0dbb\u0dad\u0dc0 \u0dc3\u0dd2\u0da7\u0dd2\u0db1 \u0d85\u0dad\u0dbb\u0dc0\u0dcf\u0dbb\u0dba\u0dda \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc6\u0dda\u0dc3\u0dca\u0db6\u0dd4\u0d9a\u0dca \u0d85\u0da9\u0dc0\u0dd2\u0dba \u0dc3\u0db8\u0d9c \u0dc3\u0da2\u0dd3\u0dc0 \u0dc3\u0dcf\u0d9a\u0da0\u0dca\u0da1\u0dcf\u0dc0\u0d9a\u0da7 \u0d91\u0d9a\u0dca \u0dc0\u0dd9\u0db8\u0dd2\u0db1\u0dd2. \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0 \u0dad\u0dd4\u0dc5 \u0dc3\u0dd2\u0da7 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0db8\u0da7\u0dca\u0da7\u0db8\u0dda \u0db8\u0ddd\u0da7\u0dbb\u0dca \u0dbb\u0dae \u0db0\u0dcf\u0dc0\u0db1 \u0dc1\u0dd6\u0dbb\u0dba\u0dd9\u0d9a\u0dd4 \u0db6\u0dc0\u0da7 \u0db4\u0dad\u0dca \u0dc0\u0dd3\u0db8\u0dda \u0dc3\u0dd2\u0dba \u0dc3\u0dd2\u0dc4\u0dd2\u0db1\u0dba \u0da2\u0dba \u0d9c\u0dd0\u0db1\u0dd3\u0db8\u0da7 \u0db1\u0ddc\u0dc4\u0dd0\u0d9a\u0dd2 \u0db6\u0dc0 \u0dad\u0dda\u0dbb\u0dd4\u0db8\u0dca \u0d9c\u0dad\u0dca \u0db6\u0dd0\u0dc0\u0dd2\u0db1\u0dca \u0dad\u0db8\u0db1\u0dca \u0dbb\u0da7\u0dd9\u0db1\u0dca \u0db6\u0dd0\u0dc4\u0dd0\u0dbb\u0dc0 \u0d9c\u0ddc\u0dc3\u0dca \u0d92 \u0dc3\u0db3\u0dc4\u0dcf \u0d9a\u0dd0\u0db4\u0dc0\u0dd3\u0db8\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5 \u0db6\u0dc0 \u0d94\u0dc4\u0dd4 \u0dc3\u0dd2\u0dc4\u0dd2\u0db4\u0dad\u0dca \u0d9a\u0dc5\u0dda\u0dba. \u0d91\u0dc0\u0d9a \u0db8\u0ddd\u0da7\u0dbb\u0dca \u0dbb\u0dae \u0db0\u0dcf\u0dc0\u0db1 \u0dad\u0dbb\u0d9c \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8 \u0dc3\u0db3\u0dc4\u0dcf \u0d85\u0dc0\u0dc1\u0dca\u200d\u0dba \u0db4\u0dc4\u0dc3\u0dd4\u0d9a\u0db8\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0 \u0db1\u0ddc\u0dad\u0dd2\u0db6\u0dd6 \u0db6\u0dc0 \u0d9a\u0dd3 \u0d94\u0dc4\u0dd4 \"\u0d85\u0daf \u0dc0\u0db1 \u0dc0\u0dd2\u0da7 \u0d91\u0dc4\u0dd2 \u0d9a\u0dd2\u0dc3\u0dd2\u0db8 \u0dc0\u0dd9\u0db1\u0dc3\u0d9a\u0dca \u0dc0\u0dd9\u0dbd\u0dcf \u0db1\u0dd0\u0dc4\u0dd0. \u0d92\u0d9a \u0dc0\u0dd0\u0dbb\u0daf\u0dd2 \u0db4\u0dd0\u0dad\u0dca\u0dad\u0da7 \u0d9c\u0dd2\u0dc4\u0dd2\u0db1\u0dca \u0dad\u0dd2\u0dba\u0dd9\u0db1\u0dca\u0db1\u0dda. \u0d9a\u0dca\u200d\u0dbb\u0dd2\u0d9a\u0da7\u0dca \u0dc4\u0dd0\u0dbb \u0d85\u0db1\u0dd9\u0d9a\u0dca \u0d9a\u0dd2\u0dc3\u0dd2\u0db8 \u0d9a\u0dca\u200d\u0dbb\u0dd3\u0da9\u0dcf\u0dc0\u0d9a\u0da7 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb\u0dba \u0da2\u0dba \u0d9c\u0db1\u0dca\u0db1 \u0db4\u0dd4\u0dc5\u0dd4\u0dc0\u0db1\u0dca \u0db4\u0dc4\u0dc3\u0dd4\u0d9a\u0db8\u0dca \u0db1\u0dd0\u0dc4\u0dd0,\" \u0dba\u0db1\u0dd4\u0dc0\u0dd9\u0db1\u0dca \u0db4\u0dd0\u0dc0\u0dc3\u0dd3\u0dba. \u0d9a\u0dd9\u0dc3\u0dda \u0db1\u0db8\u0dd4\u0dad\u0dca \u0daf\u0dda\u0dc1\u0db4\u0dcf\u0dbd\u0db1\u0da5\u0dba\u0db1\u0dca \u0dc3\u0dc4 \u0db6\u0dbd\u0db0\u0dcf\u0dbb\u0dd3\u0db1\u0dca\u0d9c\u0dda \u0dc3\u0dc4\u0dcf\u0dba \u0db6\u0dbd\u0dcf\u0db4\u0ddc\u0dbb\u0ddc\u0dad\u0dca\u0dad\u0dd4\u0dc0\u0dd9\u0db1\u0dca \u0dbb\u0dd0\u0db3\u0dd3 \u0dc3\u0dd2\u0da7\u0dd2\u0dba\u0dc4\u0ddc\u0dad\u0dca \u0dad\u0db8 \u0d9c\u0db8\u0db1 \u0dba\u0dcf \u0db1\u0ddc\u0dc4\u0dd0\u0d9a\u0dd2 \u0db6\u0dc0 \u0db4\u0dc0\u0dc3\u0db1 \u0da9\u0dd2\u0dbd\u0db1\u0dca\u0dad \u0db8\u0dcf\u0dbd\u0d9c\u0db8\u0dd4\u0dc0, \u0db6\u0dbd\u0db0\u0dcf\u0dbb\u0dd3\u0db1\u0dca\u0d9c\u0dda \u0dc3\u0dc4\u0dcf\u0dba \u0dbd\u0db6\u0db1\u0dca\u0db1\u0dda \u0db1\u0db8\u0dca \u0d9a\u0dca\u200d\u0dbb\u0dd3\u0da9\u0d9a\u0dba\u0db1\u0dca\u0da7 \u0dc3\u0dd2\u0dba \u0dc3\u0dd2\u0dc4\u0dd2\u0db1 \u0da2\u0dba \u0d9c\u0dd0\u0db1\u0dd3\u0db8\u0da7 \u0dad\u0dc0\u0dad\u0dca \u0db4\u0dc4\u0dc3\u0dd4 \u0dc0\u0db1\u0dd4 \u0d87\u0dad\u0dd2 \u0db6\u0dc0 \u0d94\u0dc4\u0dd4 \u0db4\u0dd9\u0db1\u0dca\u0dc0\u0dcf \u0daf\u0dd4\u0dab\u0dd2. \"\u0dbb\u0dda\u0dc3\u0dca \u0d91\u0d9a\u0d9a\u0dca \u0dc0\u0dd4\u0db1\u0dad\u0dca \u0db4\u0da7\u0db1\u0dca \u0d9c\u0db1\u0dca\u0db1 \u0d9a\u0dbd\u0dd2\u0db1\u0dca \u0daf\u0dd2\u0db1\u0db1\u0dca\u0db1 \u0d95\u0db1\u0dd2. \u0d89\u0dad\u0dd2\u0db1\u0dca \u0dc4\u0dd0\u0db8\u0daf\u0dda\u0db8 \u0d91\u0dc4\u0dd9\u0db8 \u0dad\u0db8\u0dba\u0dd2. \u0d85\u0db4\u0dd2 \u0dc4\u0dd2\u0dad \u0db0\u0ddb\u0dbb\u0dca\u0dba\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5\u0ddc\u0dad\u0dca \u0d95\u0db1\u0dd2\u0db8 \u0daf\u0dd9\u0dba\u0d9a\u0dca \u0d9a\u0dc5 \u0dc4\u0dd0\u0d9a\u0dd2\u0dba\u0dd2. \u0d92 \u0dc0\u0d9c\u0dda\u0db8 \u0d95\u0db1\u0db8 \u0daf\u0dd9\u0dba\u0d9a\u0dca \u0da2\u0dba \u0d9c\u0dad \u0dc4\u0dd0\u0d9a\u0dd2\u0dba\u0dd2,\" \u0d94\u0dc4\u0dd4 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda\u0dba. \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db8\u0ddd\u0da7\u0dbb\u0dca \u0db0\u0dcf\u0dc0\u0db1 \u0dad\u0dbb\u0d9c \u0d85\u0db1\u0dca\u0dad\u0dbb\u0dca\u0da2\u0dcf\u0dad\u0dd2\u0d9a \u0dad\u0dad\u0dca\u0dc0\u0dba\u0db1\u0dca \u0dba\u0da7\u0dad\u0dda \u0db4\u0dc0\u0dad\u0dca \u0dc0\u0db1\u0dca\u0db1\u0dda \u0db1\u0db8\u0dca \u0d91\u0dba \u0dbb\u0da7\u0da7 \u0dc0\u0dd2\u0daf\u0dda\u0dc1\u0dd3\u0dba \u0dc3\u0d82\u0da0\u0dcf\u0dbb\u0d9a\u0dba\u0db1\u0dca \u0d87\u0daf\u0d9c\u0dd0\u0db1\u0dd3\u0db8\u0da7 \u0db6\u0dd9\u0dc4\u0dd9\u0dc0\u0dd2\u0db1\u0dca \u0d8b\u0db4\u0d9a\u0dcf\u0dbb\u0dd3 \u0dc0\u0db1\u0dd4 \u0d87\u0dad\u0dd2 \u0db6\u0dc0\u0dad\u0dca \u0d94\u0dc4\u0dd4 \u0db4\u0dd0\u0dc0\u0dc3\u0dd3\u0dba. \"\u0daf\u0dd0\u0db1\u0dca \u0dbd\u0d82\u0d9a\u0dcf\u0dc0\u0dda \u0dbb\u0dda\u0dc3\u0dca \u0dad\u0dd2\u0dba\u0dd9\u0db1\u0dca\u0db1\u0dda \u0dc0\u0dd2\u0db1\u0dcf\u0da9\u0dd2 \u0db4\u0dc4\u0dba\u0dd2 \u0db1\u0dd0\u0dad\u0dd2\u0db1\u0db8\u0dca \u0daf\u0dc4\u0dba\u0dba\u0dd2. \u0d91\u0dc4\u0dd9\u0db8 \u0dbb\u0dda\u0dc3\u0dca \u0dbd\u0ddd\u0d9a\u0dda \u0d9a\u0ddc\u0dc4\u0dd9\u0dc0\u0dad\u0dca \u0db1\u0dd0\u0dc4\u0dd0. \u0d85\u0da9\u0dd4\u0db8 \u0dad\u0dbb\u0db8\u0dda \u0dc0\u0dd2\u0db1\u0dcf\u0da9\u0dd2 \u0dad\u0dd2\u0dc4\u0d9a\u0dca\u0dc0\u0dad\u0dca \u0dad\u0dd2\u0dba\u0dd9\u0db1\u0dca\u0db1 \u0d95\u0db1\u0dd2. \u0d92 \u0dc0\u0d9c\u0dda\u0db8 \u0d86\u0dbb\u0d9a\u0dca\u0dc2\u0dcf\u0dc0 \u0dc3\u0dc4 \u0db8\u0ddd\u0da7\u0dbb\u0dca \u0dbb\u0dae \u0dad\u0dd4\u0dc5 \u0dad\u0dd2\u0db6\u0dd2\u0dba \u0dba\u0dd4\u0dad\u0dd4 \u0daf\u0dd1 \u0dc0\u0dd0\u0db1\u0dd2 \u0db8\u0dd6\u0dbd\u0dd2\u0d9a \u0daf\u0dda\u0dc0\u0dbd\u0dca \u0dbd\u0d82\u0d9a\u0dcf\u0dc0 \u0dad\u0dd4\u0dc5 \u0db1\u0dd0\u0dc4\u0dd0.\"  \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0daf\u0dda\u0dc1\u0db4\u0dcf\u0dbd\u0db1\u0dba \u0dba\u0db1 \u0dc0\u0da0\u0db1\u0dba \u0daf\u0dda\u0dc1-\u0d9a\u0dc5\u0db8\u0db1\u0dcf\u0d9a\u0dbb\u0dab\u0dba \u0dc0\u0dc1\u0dba\u0dd9\u0db1\u0dca \u0dc0\u0dd9\u0db1\u0dc3\u0dca \u0dc0\u0dd2\u0dba \u0dba\u0dd4\u0dad\u0dd4 \u0db6\u0dc0 \u0d94\u0dc4\u0dd4\u0d9c\u0dda \u0d85\u0daf\u0dc4\u0dc3\u0dba.  \"\u0daf\u0dda\u0dc1\u0db4\u0dcf\u0dbd\u0db1\u0dba \u0d9a\u0dd2\u0dba\u0db1 \u0dc0\u0da0\u0db1\u0dba\u0dad\u0dca \u0dc0\u0dd0\u0dbb\u0daf\u0dd2. \u0dbd\u0d82\u0d9a\u0dcf\u0dc0\u0dda \u0dad\u0dd2\u0db6\u0dd2\u0dba \u0dba\u0dd4\u0dad\u0dca\u0dad\u0dda \u0daf\u0dda\u0dc1-\u0d9a\u0dc5\u0db8\u0db1\u0dcf\u0d9a\u0dbb\u0dab\u0dba,\" \u0dba\u0db1\u0dd4\u0dc0\u0dd9\u0db1\u0dca \u0db8\u0ddd\u0da7\u0dbb\u0dca \u0dbb\u0dae \u0db0\u0dcf\u0dc0\u0db1 \u0dc1\u0dd6\u0dbb \u0da9\u0dd2\u0dbd\u0db1\u0dca\u0dad \u0db8\u0dcf\u0dbd\u0d9c\u0db8\u0dd4\u0dc0 \u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. "},
{"headline": "\u0daf\u0dd6\u0dc2\u0dab\u0dba \u0d9a\u0dd9\u0dbb\u0dd4\u0dab\u0dd4 \u0daf\u0dc3 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0daf\u0dd0\u0dbb\u0dd2\u0dba\u0d9a\u0dca \u0d9c\u0db6\u0dca\u0dc3\u0dcf\u0dc0\u0da7 \u0d85\u0dc0\u0dc3\u0dbb \u0d89\u0dbd\u0dca\u0dbd\u0dba\u0dd2", "date": "2017 \u0db8\u0dd0\u0dba\u0dd2 15", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc3\u0dd2\u0dba \u0daf\u0dbb\u0dd4 \u0d9c\u0dd0\u0db6 \u0d9c\u0db6\u0dca\u0dc3\u0dcf \u0d9a\u0dbb\u0d9c\u0dd0\u0db1\u0dd3\u0db8\u0da7 \u0d85\u0dc0\u0dc3\u0dbb \u0daf\u0dd9\u0db1\u0dca\u0db1\u0dd0\u0dba\u0dd2 \u0daf\u0dd6\u0dc2\u0dab\u0dba\u0da7 \u0dbd\u0d9a\u0dca \u0dc0\u0dd6 \u0daf\u0dc3 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0daf\u0dd0\u0dbb\u0dd2\u0dba\u0d9a\u0d9c\u0dda \u0db4\u0dc0\u0dd4\u0dbd\u0dda \u0dc3\u0dcf\u0db8\u0dcf\u0da2\u0dd2\u0d9a\u0dba\u0db1\u0dca \u0d9a\u0dc5 \u0d89\u0dbd\u0dca\u0dbd\u0dd3\u0db8 \u0db4\u0dd2\u0dc5\u0dd2\u0db6\u0db3\u0dc0 \u0d89\u0db1\u0dca\u0daf\u0dd3\u0dba \u0dc0\u0ddb\u0daf\u0dca\u200d\u0dba \u0dc0\u0dd2\u0dc1\u0dda\u0dc2\u0da5\u0dba\u0db1\u0dca \u0db4\u0dd2\u0dbb\u0dd2\u0dc3\u0d9a\u0dca \u0dc3\u0dbd\u0d9a\u0dcf \u0db6\u0dbd\u0db8\u0dd2\u0db1\u0dca \u0dc3\u0dd2\u0da7\u0dd2\u0dad\u0dd2.  \u0dc3\u0dd2\u0dba \u0dc3\u0dd4\u0dc5\u0dd4 \u0db4\u0dd2\u0dba\u0dcf \u0d85\u0dad\u0dd2\u0db1\u0dca \u0daf\u0dd2\u0d9c\u0dd2\u0db1\u0dca \u0daf\u0dd2\u0d9c\u0da7\u0db8 \u0daf\u0dd6\u0dc2\u0dab\u0dba\u0da7 \u0dbd\u0d9a\u0dca \u0dc0\u0dd6 \u0daf\u0dd0\u0dbb\u0dd2\u0dba \u0dad\u0dc0\u0dad\u0dca \u0db8\u0dcf\u0dc3 \u0dc4\u0dad\u0dbb\u0d9a\u0dd2\u0db1\u0dca \u0dc3\u0dd2\u0dba \u0daf\u0dbb\u0dd4\u0dc0\u0dcf \u0db6\u0dd2\u0dc4\u0dd2\u0d9a\u0dd2\u0dbb\u0dd3\u0db8\u0da7 \u0db1\u0dd2\u0dba\u0db8\u0dd2\u0dad \u0db6\u0dc0 \u0d8b\u0dad\u0dd4\u0dbb\u0dd4 \u0d89\u0db1\u0dca\u0daf\u0dd3\u0dba \u0dbb\u0ddd\u0dad\u0d9a\u0dca \u0db1\u0d9c\u0dbb\u0dba\u0dda \u0db4\u0ddc\u0dbd\u0dd2\u0dc3\u0dd2\u0dba \u0db6\u0dd3\u0db6\u0dd3\u0dc3\u0dd3 \u0dba\u0da7 \u0db4\u0dd0\u0dc0\u0dc3\u0dd3\u0dba.  \u0dc3\u0dd0\u0d9a\u0d9a\u0dbb\u0dd4 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dad\u0dca \u0db4\u0ddc\u0dbd\u0dd2\u0dc3\u0dd2\u0dba \u0dc3\u0dd2\u0daf\u0dd4\u0dc0\u0dd3\u0db8 \u0db4\u0dd2\u0dc5\u0dd2\u0db6\u0db3\u0dc0 \u0db4\u0dbb\u0dd3\u0d9a\u0dca\u0dc2\u0dab \u0db4\u0dc0\u0dad\u0dca\u0dc0\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0dd2.  \u0d9c\u0dd0\u0db6\u0dd2\u0dab\u0dd2 \u0d9a\u0dcf\u0db1\u0dca\u0dad\u0dcf\u0dc0\u0d9c\u0dda \u0da2\u0dd3\u0dc0\u0dd2\u0dad\u0dba\u0da7 \u0d85\u0db1\u0dad\u0dd4\u0dbb\u0d9a\u0dca \u0db4\u0dc0\u0dad\u0dd2\u0db1 \u0db6\u0dc0 \u0dc0\u0ddb\u0daf\u0dca\u200d\u0dba\u0dc0\u0dbb\u0dd4\u0db1\u0dca \u0dc3\u0db1\u0dcf\u0dae \u0db1\u0ddc\u0d9a\u0dbb\u0db1\u0dca\u0db1\u0dda \u0db1\u0db8\u0dca \u0dc3\u0dad\u0dd2 \u0dc0\u0dd2\u0dc3\u0dca\u0dc3\u0d9a\u0da7 \u0dc0\u0da9\u0dcf \u0db4\u0dd2\u0dbb\u0dd4\u0dab\u0dd4 \u0daf\u0dbb\u0dd4 \u0d9c\u0dd0\u0db6\u0d9a\u0dca \u0d9c\u0db6\u0dca\u0dc3\u0dcf \u0d9a\u0dd2\u0dbb\u0dd3\u0db8 \u0d89\u0db1\u0dca\u0daf\u0dd2\u0dba\u0dcf\u0dc0\u0dda \u0db1\u0dd3\u0dad\u0dd2\u0dba\u0dd9\u0db1\u0dca \u0dad\u0dc4\u0db1\u0db8\u0dca\u0dba.  \u0d89\u0db1\u0dca\u0daf\u0dd3\u0dba \u0dc3\u0d82\u0dc3\u0dca\u0d9a\u0dd8\u0dad\u0dd2\u0dba \u0dad\u0dd4\u0dc5 \u0db4\u0dd2\u0dbb\u0dd2\u0db8\u0dd2 \u0daf\u0dbb\u0dd4\u0dc0\u0db1\u0dca\u0da7 \u0dc0\u0dd0\u0da9\u0dd2 \u0d89\u0dbd\u0dca\u0dbd\u0dd4\u0db8\u0d9a\u0dca \u0db4\u0dc0\u0dad\u0dd2\u0db1 \u0db6\u0dd0\u0dc0\u0dd2\u0db1\u0dca \u0db4\u0dc3\u0dd4\u0d9c\u0dd2\u0dba \u0dc0\u0dc3\u0dbb \u0d9a\u0dd2\u0dc4\u0dd2\u0db4\u0dba \u0dad\u0dd4\u0dc5 \u0d9c\u0dd0\u0db6\u0dd2\u0dab\u0dd2 \u0db8\u0dc0\u0dd4\u0dc0\u0dbb\u0dd4\u0db1\u0dca \u0dc0\u0dd2\u0dc3\u0dd2\u0db1\u0dca \u0daf\u0dc3 \u0dbd\u0d9a\u0dca\u0dc2 \u0dc3\u0d82\u0d9b\u0dca\u200d\u0dba\u0dcf\u0dad \u0daf\u0dd0\u0dbb\u0dd2\u0dba\u0db1\u0dca\u0d9c\u0dda \u0d9a\u0dc5\u0dbd \u0dc0\u0dd2\u0db1\u0dcf\u0dc1 \u0d9a\u0dbb\u0db1\u0dd4 \u0dbd\u0dd0\u0db6 \u0d87\u0dad\u0dd2 \u0db6\u0dc0 \u0d85\u0db1\u0dcf\u0dc0\u0dbb\u0dab\u0dba \u0dc0\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0d91\u0db8 \u0db1\u0dd3\u0dad\u0dd2\u0dba \u0db4\u0db1\u0dc0\u0db1\u0dd4 \u0dbd\u0dd0\u0db6 \u0dad\u0dd2\u0db6\u0dda.  \u0d91\u0dc4\u0dd9\u0dad\u0dca \u0dc3\u0dad\u0dd2 \u0dc0\u0dd2\u0dc3\u0dca\u0dc3\u0d9a\u0da7 \u0dc0\u0da9\u0dcf \u0db4\u0dd2\u0dbb\u0dd4\u0dab\u0dd4 \u0daf\u0dbb\u0dd4 \u0d9c\u0dd0\u0db6 \u0d9c\u0db6\u0dca\u0dc3\u0dcf \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc3\u0dbb \u0d89\u0dbd\u0dca\u0dbd\u0db8\u0dd2\u0db1\u0dca \u0daf\u0dd6\u0dc2\u0dab\u0dba\u0da7 \u0dbd\u0d9a\u0dca \u0dc0\u0dd6 \u0d9a\u0dcf\u0db1\u0dca\u0dad\u0dcf\u0dc0\u0db1\u0dca \u0d87\u0dad\u0dd4\u0dc5\u0dd4 \u0d9a\u0dcf\u0db1\u0dca\u0dad\u0dcf\u0dc0\u0db1\u0dca \u0d9a\u0dd2\u0dc4\u0dd2\u0db4 \u0daf\u0dd9\u0db1\u0dd9\u0d9a\u0dca \u0db8\u0dd1\u0dad \u0db8\u0dcf\u0dc3 \u0d9a\u0dd2\u0dc4\u0dd2\u0db4\u0dba \u0dad\u0dd4\u0dc5 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0da7 \u0db4\u0dd9\u0dad\u0dca\u0dc3\u0db8\u0dca \u0dba\u0ddc\u0db8\u0dd4 \u0d9a\u0dc5\u0dc4.  \u0d92 \u0dc3\u0dd2\u0dba\u0dbd\u0dd4 \u0db4\u0dd9\u0dad\u0dca\u0dc3\u0db8\u0dca \u0d85\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0dc0\u0ddb\u0daf\u0dca\u200d\u0dba \u0dc0\u0dd2\u0dc1\u0dda\u0dc2\u0da5\u0dba\u0db1\u0dca \u0dc0\u0dd9\u0dad \u0dba\u0ddc\u0db8\u0dd4\u0d9a\u0dbb\u0db1\u0dd4 \u0dbd\u0dd0\u0db6 \u0dad\u0dd2\u0db6\u0dda.   \u0dc4\u0dbb\u0dca\u0dba\u0dcf\u0db1\u0dcf \u0db4\u0dca\u200d\u0dbb\u0dcf\u0db1\u0dca\u0dad\u0dba\u0dda \u0dbb\u0ddd\u0dad\u0d9a\u0dca \u0db1\u0d9c\u0dbb\u0dba\u0dda \u0dc0\u0dd9\u0dc3\u0dd9\u0db1 \u0daf\u0dc3 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0daf\u0dd0\u0dbb\u0dd2\u0dba\u0d9c\u0dda \u0db4\u0dc0\u0dd4\u0dbd\u0dda \u0dc3\u0dcf\u0db8\u0dcf\u0da2\u0dd2\u0d9a\u0dba\u0db1\u0dca \u0d9a\u0dc5 \u0d89\u0dbd\u0dca\u0dbd\u0dd3\u0db8 \u0d91\u0dc0\u0dd0\u0db1\u0dd2 \u0d91\u0d9a\u0dca \u0db4\u0dd9\u0dad\u0dca\u0dc3\u0db8\u0d9a\u0dd2.   \u0d91\u0db8 \u0daf\u0dd0\u0dbb\u0dd2\u0dba \u0d9c\u0dd0\u0db6\u0dca \u0d9c\u0dd9\u0db1 \u0d87\u0dad\u0dd2 \u0db6\u0dc0 \u0dc4\u0dd9\u0dc5\u0dd2 \u0dc0\u0dd3 \u0dad\u0dd2\u0db6\u0dd9\u0db1\u0dca\u0db1\u0dda \u0d92 \u0db4\u0dd2\u0dc5\u0dd2\u0db6\u0db3\u0dc0 \u0dc3\u0dd0\u0d9a \u0d9a\u0dc5 \u0daf\u0dd0\u0dbb\u0dd2\u0dba\u0d9c\u0dda \u0db8\u0dc0 \u0d87\u0dba \u0dc0\u0ddb\u0daf\u0dca\u200d\u0dba\u0dc0\u0dbb\u0dba\u0d9a\u0dd4 \u0dc0\u0dd9\u0dad \u0dbb\u0dd0\u0d9c\u0dd9\u0db1 \u0d9c\u0dd2\u0dba \u0d85\u0dc0\u0dc3\u0dca\u0dae\u0dcf\u0dc0\u0dda\u0daf\u0dd3\u0dba.  \u0d9c\u0dd8\u0dc4 \u0dc3\u0dda\u0dc0\u0dd2\u0d9a\u0dcf\u0dc0\u0d9a \u0dc0\u0dc1\u0dba\u0dd9\u0db1\u0dca \u0dc3\u0dda\u0dc0\u0dba \u0d9a\u0dbb\u0db1 \u0db8\u0dc0 \u0dc3\u0dda\u0dc0\u0dba\u0da7 \u0d9c\u0dd2\u0dba \u0d85\u0dc0\u0dc3\u0dca\u0dae\u0dcf\u0dc0\u0dbd \u0db6\u0ddc\u0dc4\u0ddd \u0dc0\u0dd2\u0da7 \u0daf\u0dd0\u0dbb\u0dd2\u0dba \u0db1\u0dd2\u0dc0\u0dc3\u0dda \u0dad\u0db1\u0dd2 \u0dc0\u0dd3 \u0d87\u0dad\u0dd2 \u0d85\u0dad\u0dbb, \u0d92 \u0d85\u0dc0\u0dc3\u0dca\u0dae\u0dcf\u0dc0\u0dbd \u0db8\u0dc0\u0d9c\u0dda \u0daf\u0dd9\u0dc0\u0dd0\u0db1\u0dd2 \u0dc3\u0dca\u0dc0\u0dcf\u0db8\u0dd2 \u0db4\u0dd4\u0dbb\u0dd4\u0dc2\u0dba\u0dcf \u0dad\u0db8\u0db1\u0dca \u0daf\u0dd2\u0d9c\u0dd2\u0db1\u0dca \u0daf\u0dd2\u0d9c\u0da7\u0db8 \u0daf\u0dd6\u0dc2\u0dab\u0dba \u0d9a\u0dc5 \u0db6\u0dc0 \u0daf\u0dd0\u0dbb\u0dd2\u0dba \u0dc3\u0dd2\u0dba \u0db8\u0dc0\u0da7 \u0db4\u0dc0\u0dc3\u0dcf \u0dad\u0dd2\u0db6\u0dda.  \u0d92 \u0db4\u0dd2\u0dc5\u0dd2\u0db6\u0db3\u0dc0 \u0d9a\u0dd2\u0dc3\u0dd2\u0dc0\u0d9a\u0dca \u0db8\u0dc0\u0da7 \u0db1\u0ddc\u0d9a\u0dd2\u0dba\u0db1 \u0db8\u0dd9\u0db1\u0dca \u0dc3\u0dd4\u0dc5\u0dd4 \u0db4\u0dd2\u0dba\u0dcf \u0d87\u0dba\u0da7 \u0dad\u0dbb\u0dca\u0da2\u0db1\u0dba \u0d9a\u0dbb \u0dad\u0dd2\u0db6\u0dda.  \u0db4\u0ddc\u0dbd\u0dd2\u0dc3\u0dd2\u0dba \u0dc0\u0dd2\u0dc3\u0dd2\u0db1\u0dca \u0dc3\u0dd0\u0d9a\u0d9a\u0dbb\u0dd4 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd9\u0db1 \u0dad\u0dd2\u0db6\u0dd9\u0db1\u0dca\u0db1\u0dda \u0db8\u0dc0 \u0dc0\u0dd2\u0dc3\u0dd2\u0db1\u0dca \u0d92 \u0db4\u0dd2\u0dc5\u0dd2\u0db6\u0db3\u0dc0 \u0db4\u0ddc\u0dbd\u0dd2\u0dc3\u0dd2\u0dba\u0da7 \u0db4\u0dd0\u0db8\u0dd2\u0dab\u0dd2 \u0d9a\u0dd2\u0dbb\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0\u0dba.  "},
{"headline": "\"GSP \u0daf\u0dd9\u0db1\u0dc0\u0dcf -\u0daf\u0dd2\u0d9c\u0da7\u0db8 \u0d85\u0db0\u0dd3\u0d9a\u0dca\u0dc2\u0dab\u0dba \u0d9a\u0dbb\u0db1\u0dc0\u0dcf\"", "date": "2017 \u0db8\u0dd0\u0dba\u0dd2 16", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dbd\u0db6\u0db1 \u0daf\u0dc4\u0db1\u0dc0 \u0dc0\u0dd9\u0db1\u0dd2\u0daf\u0dcf (\u0db8\u0dd0\u0dba\u0dd2 19) \u0db4\u0da7\u0db1\u0dca \u0dba\u0dc5\u0dd2 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd9\u0dbb\u0dd9\u0db1 \u0da2\u0dd3\u0d91\u0dc3\u0dca\u0db4\u0dd3 \u0db4\u0dca\u0dbd\u0dc3\u0dca (GSP+) \u0dad\u0dd3\u0dbb\u0dd4 \u0db6\u0daf\u0dd4 \u0dc3\u0dc4\u0db1\u0dba \u0db8\u0d9c\u0dd2\u0db1\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0da7 \u0dc0\u0dc3\u0dbb\u0d9a\u0da7 \u0dbb\u0dd4\u0db4\u0dd2\u0dba\u0dbd\u0dca \u0d9a\u0ddd\u0da7\u0dd2 \u0db4\u0db1\u0dca\u0daf\u0dc4\u0dc3\u0d9a\u0da7 (\u0dba\u0dd4\u0dbb\u0ddd \u0d9a\u0ddd\u0da7\u0dd2 \u0dad\u0dd2\u0dc4\u0d9a\u0da7 \u0d85\u0db0\u0dd2\u0d9a) \u0d85\u0db0\u0dd2\u0d9a  \u0d86\u0daf\u0dcf\u0dba\u0db8\u0d9a\u0dca \u0dc4\u0dd2\u0db8\u0dc0\u0db1\u0dd4 \u0d87\u0dad\u0dd0\u0dba\u0dd2  \u0dba\u0dd4\u0dbb\u0ddd\u0db4\u0dcf \u0dc3\u0d82\u0d9c\u0db8\u0dba \u0db4\u0dc0\u0dc3\u0dba\u0dd2.  \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0da7 \u0dba\u0dc5\u0dd2\u0dad\u0dca \u0dc0\u0dbb\u0d9a\u0dca \u0da2\u0dd3\u0d91\u0dc3\u0dca\u0db4\u0dd3 \u0db4\u0dca\u0dbd\u0dc3\u0dca (GSP+) \u0dad\u0dd3\u0dbb\u0dd4 \u0db6\u0daf\u0dd4 \u0dc3\u0dc4\u0db1\u0dba \u0dbd\u0db6\u0dcf\u0daf\u0dd3\u0db8\u0dda \u0dad\u0dd3\u0dbb\u0dab\u0dba \u0d9c\u0dd0\u0db1 \u0d85\u0daf (\u0db8\u0dd0\u0dba\u0dd216)\u0d9a\u0ddc\u0dc5\u0db9 \u0db4\u0dd0\u0dc0\u0dd0\u0dad\u0dca\u0dc0\u0dd4\u0db1  \u0db8\u0dcf\u0db0\u0dca\u200d\u0dba \u0dc4\u0db8\u0dd4\u0dc0\u0d9a \u0daf\u0dd3 \u0d85\u0daf\u0dc4\u0dc3\u0dca \u0daf\u0dd0\u0d9a\u0dca\u0dc0\u0dd6  \u0dba\u0dd4\u0dbb\u0ddd\u0db4\u0dcf \u0dc3\u0d82\u0d9c\u0db8\u0dba\u0dda \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0dad\u0dcf\u0db1\u0dcf\u0db4\u0dad\u0dd2 \u0da7\u0dd4\u0db1\u0dca-\u0dbd\u0dcf\u0dba\u0dd2 \u0db8\u0dcf\u0dbb\u0dca\u0d9c\u0dd6(Tung-Lai Margue)   \"\u0daf\u0dd0\u0db1\u0da7 \u0db4\u0dc0\u0dad\u0dd2\u0db1 \u0d86\u0d9a\u0dcf\u0dbb\u0dba\u0da7 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0da7 2021 \u0dc0\u0dc3\u0dbb \u0daf\u0d9a\u0dca\u0dc0\u0dcf \u0d91\u0db8  \u0db6\u0daf\u0dd4 \u0dc3\u0dc4\u0db1\u0dba \u0dc4\u0dd2\u0db8\u0dd2 \u0dc0\u0dd2\u0dba \u0dc4\u0dd0\u0d9a\u0dd2\" \u0db6\u0dc0 \u0dad\u0dcf\u0db1\u0dcf\u0db4\u0dad\u0dd2\u0dc0\u0dbb\u0dba\u0dcf \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \u0dad\u0dc0\u0daf\u0dd4\u0dbb\u0da7\u0dad\u0dca \u0d85\u0daf\u0dc4\u0dc3\u0dca \u0daf\u0dd0\u0d9a\u0dca\u0dc0\u0dd6  \u0dba\u0dd4\u0dbb\u0ddd\u0db4\u0dcf \u0dc3\u0d82\u0d9c\u0db8\u0dba\u0dda \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0dad\u0dcf\u0db1\u0dcf\u0db4\u0dad\u0dd2\u0dc0\u0dbb\u0dba\u0dcf \"\u0dbb\u0da7\u0d9a\u0dca \u0d89\u0dc4\u0dc5 \u0db8\u0dd0\u0daf\u0dd2 \u0d86\u0daf\u0dcf\u0dba\u0db8\u0dca \u0dbd\u0db6\u0db1 \u0dbb\u0da7\u0d9a\u0dca \u0dbd\u0dd9\u0dc3 \u0db4\u0dd2\u0da7 \u0db4\u0dd2\u0da7 \u0dc0\u0dc3\u0dbb \u0dad\u0dd4\u0db1\u0d9a\u0dca \u0dc0\u0dcf\u0dbb\u0dca\u0dad\u0dcf \u0dc0\u0dd4\u0db1\u0ddc\u0dad\u0dca \u0d91\u0db8  \u0db6\u0daf\u0dd4 \u0dc3\u0dc4\u0db1\u0dba \u0d89\u0dc0\u0dad\u0dca \u0d9a\u0dd9\u0dbb\u0dd9\u0db1\" \u0db6\u0dc0\u0dad\u0dca \u0db4\u0dd9\u0db1\u0dca\u0dc0\u0dcf \u0daf\u0dd4\u0db1\u0dca\u0db1\u0dda\u0dba. 2016 \u0dc0\u0dc3\u0dbb\u0dda \u0dba\u0dd4\u0dbb\u0ddd\u0db4\u0dba \u0dc3\u0db3\u0dc4\u0dcf \u0d9a\u0dd9\u0dbb\u0dd4\u0dab \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0d85\u0db4\u0db1\u0dba\u0db1 \u0dc0\u0da7\u0dd2\u0db1\u0dcf\u0d9a\u0db8  \u0dba\u0dd4\u0dbb\u0ddd \u0d9a\u0ddd\u0da7\u0dd2 260 \u0d9a\u0dca  \u0db4\u0db8\u0dab\u0d9a\u0dca \u0dc0\u0dd6 \u0db6\u0dc0 \u0db4\u0dd9\u0db1\u0dca\u0dc0\u0dcf \u0daf\u0dd9\u0db1 \u0dad\u0dcf\u0db1\u0dcf\u0db4\u0dad\u0dd2\u0dc0\u0dbb\u0dba\u0dcf  \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0dc3\u0db8\u0dc3\u0dca\u0dad \u0d85\u0db4\u0db1\u0dba\u0db1 \u0dc0\u0dbd\u0dd2\u0db1\u0dca 1/3\u0d9a\u0dca\u0db8 \u0dba\u0dd4\u0dbb\u0ddd\u0db4\u0dba\u0da7 \u0dc3\u0dd0\u0db4\u0dba\u0dd9\u0db1 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.  GSP+ \u0dad\u0dd3\u0dbb\u0dd4\u0db6\u0daf\u0dd4 \u0dc3\u0dc4\u0db1\u0dba  \u0db8\u0d9c\u0dd2\u0db1\u0dca \u0dbd\u0db6\u0db1 \u0d86\u0daf\u0dcf\u0dba\u0db8 \u0d85\u0dc0\u0db8 \u0dc0\u0dc1\u0dba\u0dd9\u0db1\u0dca \u0dad\u0dc0\u0dad\u0dca \u0dba\u0dd4\u0dbb\u0ddd \u0d9a\u0ddd\u0da7\u0dd2 \u0dad\u0dd2\u0dc4\u0d9a\u0dd2\u0db1\u0dca \u0db4\u0db8\u0dab \u0d89\u0dc4\u0dc5 \u0dba\u0db1 \u0db6\u0dc0 \u0db4\u0dd9\u0db1\u0dca\u0dc0\u0dcf \u0daf\u0dd9\u0db1 \u0d94\u0dc4\u0dd4 \u0db8\u0dd9\u0db8 \u0d85\u0dc0\u0dc3\u0dca\u0dae\u0dcf\u0dc0  \u0db1\u0dd2\u0dc3\u0dd2 \u0dbd\u0dd9\u0dc3 \u0db7\u0dcf\u0dc0\u0dd2\u0dad\u0dcf \u0d9a\u0dbb \u0d9c\u0dd0\u0db1\u0dd3\u0db8\u0dd9\u0db1\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0da7 \u0dad\u0dc0\u0dad\u0dca \u0dc0\u0dcf\u0dc3\u0dd2 \u0dbb\u0dd0\u0dc3\u0d9a\u0dca \u0d85\u0dad\u0dca\u0d9a\u0dbb\u0d9c\u0dad \u0dc4\u0dd0\u0d9a\u0dd2 \u0db6\u0dc0\u0dad\u0dca \u0db4\u0dd9\u0db1\u0dca\u0dc0\u0dcf \u0daf\u0dd9\u0dba\u0dd2. \u0db8\u0dd0\u0dba\u0dd2 \u0db8\u0dc3 19 \u0dc0\u0dd0\u0db1\u0dd2\u0daf\u0dcf \u0dc3\u0dd2\u0da7 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0 \u0dc3\u0db3\u0dc4\u0dcf GSP + \u0dad\u0dd3\u0dbb\u0dd4 \u0db6\u0daf\u0dd4 \u0dc3\u0dc4\u0db1\u0dba \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0dc0\u0db1 \u0db6\u0dc0 \u0dc3\u0db3\u0dc4\u0db1\u0dca \u0d9a\u0dc5 \u0dba\u0dd4\u0dbb\u0ddd\u0db4\u0dcf \u0dc3\u0d82\u0d9c\u0db8\u0dba\u0dda \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0dad\u0dcf\u0db1\u0dcf\u0db4\u0dad\u0dd2 \u0da7\u0dd4\u0db1\u0dca-\u0dbd\u0dcf\u0dba\u0dd2 \u0db8\u0dcf\u0dbb\u0dca\u0d9c\u0dd6(Tung-Lai Margue)  \u0d92 \u0dc3\u0db8\u0d9c \u0dc0\u0dd9\u0db1\u0dad\u0dca \u0dbb\u0da7\u0dc0\u0dbd\u0dca\u0daf \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0 \u0dc3\u0db8\u0d9c \u0d86\u0dba\u0ddd\u0da2\u0db1 \u0d9c\u0dd2\u0dc0\u0dd2\u0dc3\u0dd4\u0db8\u0dca \u0dc3\u0db3\u0dc4\u0dcf \u0dc0\u0dd0\u0da9\u0dd2 \u0dc0\u0dc1\u0dba\u0dd9\u0db1\u0dca \u0d8b\u0db1\u0db1\u0dca\u0daf\u0dd4 \u0dc0\u0db1\u0dd4 \u0d87\u0dad\u0dd0\u0dba\u0dd2 \u0daf \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda\u0dba. \u0d89\u0dc4\u0dad \u0d9a\u0dd3 \u0db8\u0dcf\u0db0\u0dca\u200d\u0dba \u0dc4\u0db8\u0dd4\u0dc0\u0da7 \u0dc3\u0dc4\u0db7\u0dcf\u0d9c\u0dd3 \u0dc0\u0dd6 \u0dba\u0dd4\u0dbb\u0ddd\u0db4\u0dcf \u0dc3\u0d82\u0d9c\u0db8\u0dba\u0dda \u0dc0\u0dd9\u0dc5\u0db3 \u0d9a\u0ddc\u0db8\u0dc3\u0dcf\u0dbb\u0dd2\u0dc3\u0dca  \u0dc3\u0dd9\u0dc3\u0dd2\u0dbd\u0dcf \u0db8\u0dbd\u0dca\u0db8\u0dc3\u0dca\u0da7\u0ddd\u0db8\u0dca \"\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0dbb\u0da2\u0dba \u0d85\u0db1\u0dca\u0dad\u0dbb\u0dca \u0da2\u0dcf\u0dad\u0dd2\u0d9a \u0dc3\u0db8\u0dca\u0db8\u0dd4\u0dad\u0dd3\u0db1\u0dca \u0dc3\u0dc4 \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0d9a\u0dca\u0dc2\u0dda\u0dad\u0dca\u200d\u0dbb\u0dba\u0db1\u0dca\u0dc4\u0dd2  \u0dbd\u0db6\u0dcf \u0d87\u0dad\u0dd2 \u0db4\u0dca\u200d\u0dbb\u0d9c\u0dad\u0dd2\u0dba GSP \u0dc3\u0dc4\u0db1\u0dba \u0dba\u0dc5\u0dd2 \u0daf\u0dd2\u0db1\u0dcf \u0d9c\u0dd0\u0db1\u0dd3\u0db8\u0da7 \u0dc4\u0dda\u0dad\u0dd4 \u0dc0\u0dd6 \u0d85\u0dad\u0dbb  \"\u0d91\u0dc4\u0dd9\u0dad\u0dca  \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0dad\u0dad\u0dca\u0dc0\u0dba \u0d89\u0dad\u0dcf \u0dc4\u0ddc\u0db3 \u0dba\u0dd0\u0dba\u0dd2 \u0db4\u0dca\u200d\u0dbb\u0d9a\u0dcf\u0dc1 \u0d9a\u0dd2\u0dbb\u0dd3\u0db8\u0d9a\u0dca \u0d91\u0db8\u0d9c\u0dd2\u0db1\u0dca \u0d85\u0daf\u0dc4\u0dc3\u0dca \u0db1\u0ddc\u0d9a\u0dd9\u0dbb\u0dd9\u0db1\" \u0db6\u0dc0 \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.  \"\u0db8\u0dda \u0db8\u0ddc\u0dc4\u0ddc\u0dad\u0dda  \u0db4\u0dc0\u0dad\u0dd2\u0db1 \u0dad\u0dad\u0dca\u0dc0\u0dba \u0dc3\u0dbb\u0dca\u0dc0 \u0dc3\u0db8\u0dca\u0db4\u0dd6\u0dbb\u0dca\u0dab \u0dba\u0dba\u0dd2 \u0d9a\u0dc0\u0dd4\u0dbb\u0dd4\u0dc0\u0dad\u0dca \u0d9a\u0dd2\u0dba\u0db1\u0dca\u0db1\u0dda \u0db1\u0dd0\u0dc4\u0dd0. \u0dad\u0dca\u200d\u0dbb\u0dc3\u0dca\u0dad\u0dc0\u0dcf\u0daf\u0dba \u0dc0\u0dd0\u0dc5\u0dd0\u0d9a\u0dca\u0dc0\u0dd3\u0db8\u0dda \u0dc0\u0dd3\u0db8\u0dda \u0db4\u0db1\u0dad \u0d85\u0dc4\u0ddd\u0dc3\u0dd2 \u0d9a\u0dd2\u0dbb\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba  \u0dc3\u0db8\u0dca\u0db4\u0dd6\u0dbb\u0dca\u0dab \u0dc0\u0dd2\u0dba \u0dba\u0dd4\u0dad\u0dd4\u0dc0 \u0dad\u0dd2\u0dba\u0dd9\u0db1\u0dc0. \u0dc0\u0db0\u0dc4\u0dd2\u0d82\u0dc3\u0dcf,\u0db6\u0dcf\u0dbd \u0dc0\u0dba\u0dc3\u0dca \u0d9a\u0dbb\u0dd4\u0dc0\u0db1\u0dca \u0db6\u0dbd\u0dc4\u0dad\u0dca\u0d9a\u0dcf\u0dbb\u0dba\u0dd9\u0db1\u0dca \u0dc0\u0dd2\u0dc0\u0dcf\u0dc4 \u0d9a\u0dbb\u0dc0\u0dd3\u0db8 \u0dc3\u0dc4 \u0dc3\u0db8\u0dcf\u0da2\u0dba\u0dd3\u0dba \u0dc0\u0dd9\u0db1\u0dc3\u0dca\u0d9a\u0db8\u0dca \u0d9a\u0dd2\u0dbb\u0dd3\u0db8\u0dca \u0d86\u0daf\u0dd2\u0dba \u0db6\u0dd9\u0dc4\u0dd9\u0dc0\u0dd2\u0db1\u0dca  \u0dc0\u0dcf\u0dbb\u0dca\u0dad\u0dcf \u0dc0\u0dd9\u0db1\u0dc0\u0dcf. \u0d91\u0dc0\u0dd0\u0db1\u0dd2 \u0daf\u0dda\u0dc0\u0dbd\u0dca \u0d85\u0dc0\u0dc3\u0dcf\u0db1\u0dba\u0d9a\u0da7 \u0d9c\u0dd9\u0db1 \u0d91\u0db1\u0dd4 \u0dbd\u0dd0\u0db6\u0dd3\u0db8 \u0d85\u0db4\u0dda \u0d8b\u0dc0\u0db8\u0db1\u0dcf\u0dc0\u0dba\u0dd2. \u0dba\u0dd4\u0dbb\u0ddd\u0db4\u0dcf \u0dc4\u0dc0\u0dd4\u0dbd \u0d91\u0db8 \u0d9a\u0dbb\u0dd4\u0dab\u0dd4 \u0d85\u0dad\u0dd2\u0db1\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0 \u0dbd\u0db6\u0db1 \u0db4\u0dca\u200d\u0dbb\u0d9c\u0dad\u0dd2\u0dba \u0d85\u0db0\u0dd3\u0d9a\u0dca\u0dc2\u0dab\u0dba\u0da7 \u0dbb\u0dcf\u0da2\u0dca\u200d\u0dba \u0db1\u0ddc\u0dc0\u0db1 \u0dc3\u0d82\u0dc0\u0dd2\u0db0\u0dcf\u0db1 \u0dc3\u0db8\u0d9f \u0daf\u0dd0\u0da9\u0dd2 \u0d8b\u0db1\u0db1\u0dca\u0daf\u0dd4\u0dc0\u0d9a\u0dd2\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb\u0db1\u0dc0\u0dcf\" \u0dc0\u0dd9\u0dc5\u0db3 \u0d9a\u0ddc\u0db8\u0dc3\u0dcf\u0dbb\u0dd2\u0dc3\u0dca  \u0dc3\u0dd9\u0dc3\u0dd2\u0dbd\u0dcf \u0db8\u0dbd\u0dca\u0db8\u0dc3\u0dca\u0da7\u0ddd\u0db8\u0dca \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba. "},
{"headline": "\u0d85\u0d9c\u0db8\u0dd0\u0dad\u0dd2 \u0db4\u0dd4\u0da7\u0dd4\u0dc0\u0dda \u0db4\u0dd2\u0dba\u0db4\u0dd4\u0dad\u0dd4 \u0dc4\u0dd0\u0d82\u0d9c\u0dd2\u0db8\u0dd4\u0dad\u0dca\u0dad\u0db8\u0dca", "date": "2017 \u0db8\u0dd0\u0dba\u0dd2 16", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d9a\u0dd0\u0db1\u0da9\u0dcf\u0dc0\u0dda \u0d85\u0d9c\u0db8\u0dd0\u0dad\u0dd2 \u0da2\u0dc3\u0dca\u0da7\u0dd2\u0db1\u0dca \u0da7\u0dca\u0dbb\u0dd6\u0da9\u0ddd \u0dc3\u0db8\u0dcf\u0da2 \u0da2\u0dcf\u0dbd \u0dad\u0dd4\u0dc5 \u0da2\u0db1\u0db4\u0dca\u200d\u0dbb\u0dd2\u0dba \u0dbd\u0ddd\u0d9a \u0db1\u0dcf\u0dba\u0d9a\u0dba\u0dd9\u0d9a\u0dd2. \u0d94\u0dc4\u0dd4 \u0dc3\u0dd2\u0dba \u0dad\u0dd4\u0db1\u0dca \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0db4\u0dd4\u0dad\u0dd4 \u0d85\u0d9c\u0db8\u0dd0\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd\u0dba \u0dc0\u0dd9\u0dad \u0dbb\u0dd0\u0d9c\u0dd9\u0db1 \u0d86\u0dc0\u0dda \u0dc3\u0db8\u0dcf\u0da2 \u0da2\u0dcf\u0dbd\u0dc0\u0dbd \u0d85\u0dc0\u0db0\u0dcf\u0db1\u0dba \u0dba\u0dc5\u0dd2 \u0daf\u0dd2\u0db1\u0dcf \u0d9c\u0db1\u0dd2\u0db8\u0dd2\u0db1\u0dd2. \u0dad\u0dbb\u0dd4\u0dab \u0d85\u0d9c\u0db8\u0dd0\u0dad\u0dd2\u0dc0\u0dbb\u0dba\u0dcf\u0da7 \u0d91\u0daf\u0dd2\u0db1 \u0d9a\u0dcf\u0dbb\u0dca\u0dba \u0db6\u0dc4\u0dd4\u0dbd \u0daf\u0dd2\u0db1\u0dba\u0d9a\u0dca \u0dc0\u0dd4\u0dc0\u0dad\u0dca \u0dc3\u0dd2\u0dba \u0db4\u0dd4\u0dad\u0dd4 \u0db4\u0dd4\u0d82\u0da0\u0dd2 \u0da7\u0dca\u0dbb\u0dd6\u0da9\u0ddd \u0dc3\u0db8\u0d9c \u0dc4\u0dd0\u0d82\u0d9c\u0dd2 \u0db8\u0dd4\u0dad\u0dca\u0dad\u0db8\u0dca \u0dc3\u0dd9\u0dbd\u0dca\u0dbd\u0db8\u0dca \u0d9a\u0dd2\u0dbb\u0dd3\u0db8\u0da7 \u0daf  \u0d94\u0dc4\u0dd4 \u0d85\u0db8\u0dad\u0d9a \u0db1\u0ddc\u0d9a\u0dc5\u0dda\u0dba. \u0da2\u0dc3\u0dca\u0da7\u0dd2\u0db1\u0dca \u0da7\u0dca\u0dbb\u0dd6\u0da9\u0ddd\u0d9c\u0dda \u0db4\u0dd2\u0dba\u0dcf (\u0db4\u0dd2\u0dba\u0dda \u0da7\u0dca\u0dbb\u0dd6\u0da9\u0ddd) \u0daf \u0d9a\u0dd0\u0db1\u0da9\u0dcf\u0dc0\u0dda \u0dc4\u0dd2\u0da7\u0db4\u0dd4 \u0d85\u0d9c\u0db8\u0dd0\u0dad\u0dd2\u0dc0\u0dbb\u0dba\u0dd9\u0d9a\u0dd2. \u0d85\u0d9c\u0db8\u0dd0\u0dad\u0dd2 \u0da2\u0dc3\u0dca\u0da7\u0dd2\u0db1\u0dca \u0da7\u0dca\u0dbb\u0dd6\u0da9\u0ddd\u0d9c\u0dda \u0dc3\u0dc4 \u0d94\u0dc4\u0dd4\u0d9c\u0dda \u0db4\u0dd4\u0dad\u0dd4\u0d9c\u0dda \u0da1\u0dcf\u0dba\u0dcf\u0dbb\u0dd6\u0db4 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d85\u0daf\u0dc4\u0dc3\u0dca \u0db4\u0dc5 \u0d9a\u0dbb\u0db8\u0dd2\u0db1\u0dca, \"\u0d94\u0db6 \u0d9a\u0dd4\u0da9\u0dcf \u0d85\u0dc0\u0daf\u0dd2\u0dba\u0dda \u0d94\u0db6\u0dda \u0db4\u0dd2\u0dba\u0dcf, \u0db4\u0dd2\u0dba\u0dda \u0da7\u0dca\u0dbb\u0dd6\u0da9\u0ddd \u0dc3\u0db8\u0d9c \u0d9c\u0dad\u0dca \u0db8\u0dd9\u0dc0\u0dd0\u0db1\u0dd2\u0db8 \u0da1\u0dcf\u0dba\u0dcf\u0dbb\u0dd6\u0db4\u0dba\u0d9a\u0dca \u0db8\u0da7 \u0dad\u0dcf\u0db8 \u0db8\u0dad\u0d9a\u0dba\u0dd2\" \u0dba\u0db1\u0dd4\u0dc0\u0dd9\u0db1\u0dca  \u0d91\u0d9a\u0dca \u0dc3\u0db8\u0dcf\u0da2 \u0da2\u0dcf\u0dbd \u0d9c\u0dd2\u0dab\u0dd4\u0db8\u0dca \u0dc4\u0dd2\u0db8\u0dd2\u0dba\u0dd9\u0d9a\u0dca  \u0db4\u0dc0\u0dc3\u0dcf \u0dad\u0dd2\u0db6\u0dd2\u0dab\u0dd2. \u0d91\u0dba \u0da2\u0db1\u0db4\u0dca\u200d\u0dbb\u0dd2\u0dba\u0dad\u0dca\u0dc0\u0dba \u0db4\u0dd2\u0dab\u0dd2\u0dc3 \u0d9c\u0dad\u0dca \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c\u0dba\u0d9a\u0dca \u0daf \u0db1\u0dd0\u0daf\u0dca\u0daf \u0dba\u0db1\u0dca\u0db1 \u0d9a\u0dd9\u0dc3\u0dda \u0dc0\u0dd9\u0dad\u0dad\u0dca \u0d85\u0d9c\u0db8\u0dd0\u0dad\u0dd2\u0dc0\u0dbb\u0dba\u0dcf \u0dc3\u0dd2\u0dba \u0db4\u0dc0\u0dd4\u0dbd\u0da7 \u0dbd\u0dd0\u0daf\u0dd2 \u0db4\u0dd4\u0daf\u0dca\u0d9c\u0dbd\u0dba\u0dd9\u0d9a\u0dd4 \u0db6\u0dc0 \u0dad\u0dc0\u0dad\u0dca \u0dc3\u0db8\u0dcf\u0da2 \u0da2\u0dcf\u0dbd \u0d9c\u0dd2\u0dab\u0dd4\u0db8\u0dca \u0dc4\u0dd2\u0db8\u0dd2\u0dba\u0dd9\u0d9a\u0dca  \u0dc3\u0db3\u0dc4\u0db1\u0dca \u0d9a\u0ddc\u0da7 \u0d87\u0dad. \u0d9a\u0dd0\u0db1\u0da9\u0dcf\u0dc0\u0dda \u0d85\u0d9c\u0db8\u0dd0\u0dad\u0dd2 \u0da2\u0dc3\u0dca\u0da7\u0dd2\u0db1\u0dca \u0da7\u0dca\u0dbb\u0dd6\u0da9\u0ddd \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0d85\u0dc0\u0db0\u0dcf\u0db1\u0dba \u0daf\u0dd2\u0db1\u0dcf\u0d9c\u0dad\u0dca \u0db4\u0dc5\u0db8\u0dd4 \u0d85\u0dc0\u0dc3\u0dca\u0dae\u0dcf\u0dc0 \u0db8\u0dd9\u0dba \u0db1\u0ddc\u0dc0\u0dda.  \u0db1\u0dd2\u0daf\u0dc4\u0dc3\u0dca \u0db8\u0dad\u0db0\u0dcf\u0dbb\u0dd2\u0dba\u0d9a\u0dd4 \u0dc0\u0db1 \u0d94\u0dc4\u0dd4 \u0d9a\u0dd0\u0db1\u0da9\u0dcf\u0dc0\u0dda \u0dc3\u0dbb\u0dab\u0dcf\u0d9c\u0dad\u0dba\u0db1\u0dca \u0dc3\u0dd2\u0dba \u0dbb\u0da7\u0da7 \u0db7\u0dcf\u0dbb \u0d9c\u0dd0\u0db1\u0dd3\u0db8, \u0dc3\u0db8\u0dbb\u0dd2\u0dc3\u0dd2 \u0db4\u0dcf \u0d9c\u0db8\u0db1\u0d9a\u0da7 \u0d91\u0d9a\u0dca\u0dc0\u0dd3\u0db8 \u0dc3\u0dc4 \u0dad\u0db8\u0dcf \u0d9a\u0dcf\u0db1\u0dca\u0dad\u0dcf \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2\u0db1\u0dca\u0db1\u0d9a\u0dd4 (feminist) \u0db6\u0dc0 \u0db4\u0dca\u200d\u0dbb\u0dc3\u0dd2\u0daf\u0dca\u0db0\u0dd2\u0dba\u0dda \u0db4\u0dd2\u0dc5\u0dd2\u0d9c\u0dd0\u0db1\u0dd3\u0db8 \u0dc0\u0dd0\u0db1\u0dd2 \u0d9a\u0dca\u200d\u0dbb\u0dd2\u0dba\u0dcf \u0d94\u0dc4\u0dd4\u0d9c\u0dda \u0d86\u0db0\u0dcf\u0dbb\u0d9a\u0dbb\u0dd4\u0dc0\u0db1\u0dca\u0d9c\u0dda \u0db4\u0dd0\u0dc3\u0dc3\u0dd4\u0db8\u0da7 \u0dbd\u0d9a\u0dca \u0dc0\u0dd2\u0dba. "},
{"headline": "\u0d89\u0db1\u0dca\u0daf\u0dd3\u0dba \u0dbb\u0dc4\u0dc3\u0dca \u0db4\u0ddc\u0dbd\u0dd2\u0dc3\u0dd2\u0dba \u0dc4\u0dd2\u0da7\u0db4\u0dd4 \u0d87\u0db8\u0dad\u0dd2\u0d9c\u0dda \u0db1\u0dd2\u0dc0\u0dc3\u0da7 \u0d9a\u0da9\u0dcf\u0dc0\u0daf\u0dd3", "date": "2017 \u0db8\u0dd0\u0dba\u0dd2 16", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d89\u0db1\u0dca\u0daf\u0dd3\u0dba \u0db8\u0db0\u0dca\u200d\u0dba\u0db8 \u0dbb\u0dc4\u0dc3\u0dca \u0d94\u0dad\u0dca\u0dad\u0dd4 \u0d85\u0d82\u0dc1\u0dba (CBI)\u0dc4\u0dd2\u0da7\u0db4\u0dd4 \u0db8\u0dd4\u0daf\u0dbd\u0dca \u0d87\u0db8\u0dad\u0dd2 \u0db4\u0dd3.\u0da0\u0dd2\u0daf\u0db8\u0dca\u0db6\u0dbb\u0db8\u0dca \u0dc3\u0dc4 \u0d94\u0dc4\u0dd4\u0d9c\u0dda \u0db4\u0dd4\u0dad\u0dca\u200d\u0dbb\u0dba\u0dcf\u0da7 \u0d85\u0dba\u0dad\u0dca \u0db1\u0dd2\u0dc0\u0dcf\u0dc3 \u0dc3\u0ddd\u0daf\u0dd2\u0dc3\u0dd2  \u0d9a\u0dbb\u0db1 \u0dbd\u0daf \u0db6\u0dc0\u0d9a\u0dca \u0dc0\u0dcf\u0dbb\u0dca\u0dad\u0dcf \u0dc0\u0dd9\u0dba\u0dd2. \u0d91\u0db8 \u0dc3\u0ddd\u0daf\u0dd2\u0dc3\u0dd2 \u0d9a\u0dd2\u0dbb\u0dd3\u0db8\u0dca \u0d9a\u0dbb\u0db1\u0dd4 \u0dbd\u0dd0\u0db6 \u0dad\u0dd2\u0db6\u0dd9\u0db1\u0dca\u0db1\u0dda \u0dc4\u0dd2\u0da7\u0db4\u0dd4 \u0d87\u0db8\u0dad\u0dd2\u0dc0\u0dbb\u0dba\u0dcf  \u0db6\u0dbd\u0dba\u0dda \u0dc3\u0dd2\u0da7\u0dd2\u0dba\u0daf\u0dd3 \u0db8\u0dd6\u0dbd\u0dca\u200d\u0dba \u0dc0\u0d82\u0da0\u0dcf \u0dc3\u0dd2\u0daf\u0dd4 \u0d9a\u0dbb\u0db1\u0dd4 \u0dbd\u0dd0\u0db6 \u0dad\u0dd2\u0db6\u0dd9\u0db1\u0dca\u0db1\u0dda\u0daf \u0dba\u0db1\u0dca\u0db1 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dd2. \u0dc4\u0dd2\u0da7\u0db4\u0dd4 \u0db8\u0dd4\u0daf\u0dbd\u0dca \u0d87\u0db8\u0dad\u0dd2\u0dc0\u0dbb\u0dba\u0dcf \u0db4\u0daf\u0dc0\u0dd2\u0dba\u0dda \u0d9a\u0da7\u0dba\u0dd4\u0dad\u0dd4 \u0d9a\u0dc5 \u0d9a\u0dcf\u0dbd\u0dba \u0dad\u0dd4\u0dc5 \u0d85\u0db1\u0dd4\u0db8\u0dad \u0d9a\u0dbb \u0d87\u0dad\u0dd2 \u0dc0\u0dd2\u0daf\u0dda\u0dc1\u0dd3\u0dba \u0d86\u0dba\u0ddd\u0da2\u0db1\u0dc0\u0dbd \u0daf\u0dd3  \u0dc3\u0dcf\u0db4\u0dbb\u0dcf\u0db0\u0dd3 \u0d85\u0d9a\u0dca\u200d\u0dbb\u0db8\u0dd2\u0d9a\u0dad\u0dcf \u0dc3\u0dd2\u0daf\u0dd4\u0dc0 \u0d87\u0dad\u0dd2 \u0db6\u0dc0\u0da7 \u0dc3\u0dd0\u0d9a\u0dba\u0d9a\u0dca \u0db8\u0dad\u0dd4\u0dc0 \u0d87\u0dad\u0dd2 \u0dc4\u0dd9\u0dba\u0dd2\u0db1\u0dca \u0d91\u0db8 \u0dc3\u0ddd\u0daf\u0dd2\u0dc3\u0dd2 \u0d9a\u0dd2\u0dbb\u0dd3\u0db8\u0dca \u0dc3\u0dd2\u0daf\u0dd4\u0d9a\u0dbb\u0db1 \u0db6\u0dc0 \u0d89\u0db1\u0dca\u0daf\u0dd3\u0dba \u0db8\u0db0\u0dca\u200d\u0dba\u0db8 \u0dbb\u0dc4\u0dc3\u0dca \u0d94\u0dad\u0dca\u0dad\u0dd4 \u0d85\u0d82\u0dc1\u0dba \u0db4\u0dc0\u0dc3\u0dba\u0dd2.  \u0db8\u0dda \u0d85\u0db1\u0dd4\u0dc0 \u0d89\u0db1\u0dca\u0daf\u0dd3\u0dba \u0d9a\u0ddc\u0d82\u0d9c\u0dca\u200d\u0dbb\u0dc3\u0dca \u0db4\u0d9a\u0dca\u0dc2\u0dba \u0db6\u0dbd\u0dba\u0dda \u0dc3\u0dd2\u0da7\u0dd2\u0dba\u0daf\u0dd3 \u0db8\u0dd4\u0daf\u0dbd\u0dca \u0d87\u0db8\u0dad\u0dd2 \u0db4\u0daf\u0dc0\u0dd2\u0dba \u0daf\u0dd0\u0dbb\u0dd6 \u0db4\u0dd3.\u0da0\u0dd2\u0daf\u0db8\u0dca\u0db6\u0dbb\u0db8\u0dca \u0dc3\u0dc4 \u0d94\u0dc4\u0dd4\u0d9c\u0dda \u0db4\u0dc0\u0dd4\u0dbd\u0dda \u0dc3\u0dcf\u0db8\u0dcf\u0da2\u0dd2\u0d9a\u0dba\u0db1\u0dca \u0dc3\u0dad\u0dd4  \u0db1\u0d9c\u0dbb \u0d9a\u0dd3\u0db4\u0dba\u0d9a \u0db1\u0dd2\u0dc0\u0dcf\u0dc3 \u0dc3\u0ddd\u0daf\u0dd2\u0dc3\u0dd2 \u0d9a\u0dd2\u0dbb\u0dd3\u0db8\u0da7 \u0dbd\u0d9a\u0dca\u0d9a\u0dc5 \u0db6\u0dc0 \u0d89\u0db1\u0dca\u0daf\u0dd3\u0dba \u0dc0\u0dcf\u0dbb\u0dca\u0dad\u0dcf \u0db8\u0d9c\u0dd2\u0db1\u0dca \u0db4\u0dd0\u0dc0\u0dc3\u0dd9\u0dba\u0dd2. \u0da0\u0dd9\u0db1\u0dca\u0db1\u0dcf\u0dba\u0dd2,\u0db8\u0dd4\u0db8\u0dca\u0db6\u0dcf\u0dba\u0dd2,\u0daf\u0dd2\u0dbd\u0dca\u0dbd\u0dd2 \u0dc3\u0dc4 \u0d9c\u0dd4\u0dbb\u0dca\u0d9c\u0dcf\u0dc0\u0dd6(GURGAON)\u0db1\u0d9c\u0dbb\u0dc0\u0dbd \u0db4\u0dd2\u0dc4\u0dd2\u0da7\u0dd2 \u0dc4\u0dd2\u0da7\u0db4\u0dd4 \u0db8\u0dd4\u0daf\u0dbd\u0dca \u0d87\u0db8\u0dad\u0dd2\u0dc0\u0dbb\u0dba\u0dcf\u0da7 \u0dc3\u0dc4 \u0d94\u0dc4\u0dd4\u0d9c\u0dda \u0db4\u0dd4\u0dad\u0dca\u200d\u0dbb\u0dba\u0dcf\u0da7 \u0d85\u0dba\u0dad\u0dca \u0db1\u0dd2\u0dc0\u0dcf\u0dc3 \u0db4\u0dbb\u0dd3\u0d9a\u0dca\u0dc2\u0dcf \u0d9a\u0dbb\u0db1 \u0dbd\u0daf \u0db6\u0dc0 \u0d89\u0db1\u0dca\u0daf\u0dd3\u0dba \u0db8\u0db0\u0dca\u200d\u0dba\u0db8 \u0dbb\u0dc4\u0dc3\u0dca \u0d94\u0dad\u0dca\u0dad\u0dd4 \u0d85\u0d82\u0dc1\u0dba\u0dda \u0db4\u0dca\u200d\u0dbb\u0d9a\u0dcf\u0dc1\u0d9a\u0dba\u0dd9\u0d9a\u0dca \u0db6\u0dd3\u0db6\u0dd3\u0dc3\u0dd2\u0dba \u0d9a\u0dc5 \u0dc0\u0dd2\u0db8\u0dc3\u0dd3\u0db8\u0d9a \u0daf\u0dd3 \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \u0dad\u0db8\u0db1\u0dca \u0d9a\u0dd2\u0dc3\u0dd2\u0daf\u0dd4 \u0dc0\u0dbb\u0daf\u0d9a\u0dca \u0dc3\u0dd2\u0daf\u0dd4\u0d9a\u0dbb \u0db1\u0dd0\u0dad\u0dd0\u0dba\u0dd2 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0db1 \u0dc4\u0dd2\u0da7\u0db4\u0dd4 \u0db8\u0dd4\u0daf\u0dbd\u0dca \u0d87\u0db8\u0dad\u0dd2 \u0db4\u0dd3.\u0da0\u0dd2\u0daf\u0db8\u0dca\u0db6\u0dbb\u0db8\u0dca  \u0d85\u0daf\u0dcf\u0dc5 \u0db4\u0dbb\u0dd3\u0d9a\u0dca\u0dc2\u0dab  \u0dad\u0db8\u0dcf \u0db1\u0dd2\u0dc4\u0dac \u0d9a\u0dd2\u0dbb\u0dd3\u0db8\u0dda \u0db4\u0dca\u200d\u0dbb\u0dba\u0dad\u0dca\u0db1\u0dba\u0d9a\u0dca \u0dbd\u0dd9\u0dc3 \u0dc0\u0dd2\u0d9c\u0dca\u200d\u0dbb\u0dc4 \u0d9a\u0dbb\u0dba\u0dd2. \u0d94\u0dc4\u0dd4 \u0db4\u0dcf\u0dbd\u0d9a \u0db7\u0dcf\u0dbb\u0dad\u0dd3\u0dba \u0da2\u0db1\u0dad\u0dcf \u0db4\u0d9a\u0dca\u0dc2\u0dba \u0db8\u0dd9\u0db1\u0dca\u0db8 \u0d85\u0d9c\u0db8\u0dd0\u0dad\u0dd2 \u0db1\u0dbb\u0dda\u0db1\u0dca\u0daf\u0dca\u200d\u0dbb \u0db8\u0ddd\u0daf\u0dd2 \u0d9c\u0dda \u0db4\u0dca\u200d\u0dbb\u0dad\u0dd2\u0db4\u0dad\u0dca\u0dad\u0dd2,\u0daf\u0dda\u0dc1\u0db1 \u0dc3\u0dc4 \u0dbd\u0dd2\u0db4\u0dd2 \u0d86\u0daf\u0dd2\u0dba \u0daf\u0dd0\u0da9\u0dd2\u0dbd\u0dd9\u0dc3 \u0daf\u0ddd\u0dc2 \u0daf\u0dbb\u0dca\u0dc1\u0db1\u0dba\u0da7 \u0dbd\u0d9a\u0dca \u0d9a\u0dbb\u0db1\u0dca\u0db1\u0dd9\u0d9a\u0dd2. "},
{"headline": "\u0daf\u0dc3 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0d89\u0db1\u0dca\u0daf\u0dd3\u0dba \u0daf\u0dd0\u0dbb\u0dd2\u0dba \u0d9c\u0db6\u0dca\u0dc3\u0dcf\u0dc0\u0da7 \u0d8b\u0dc3\u0dcf\u0dc0\u0dd2\u0dba\u0dd9\u0db1\u0dca \u0d85\u0dc0\u0dc3\u0dbb\u0dba\u0d9a\u0dca", "date": "2017 \u0db8\u0dd0\u0dba\u0dd2 16", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc3\u0dd2\u0dba \u0dc3\u0dd4\u0dc5\u0dd4\u0db4\u0dd2\u0dba\u0dcf \u0dc0\u0dd2\u0dc3\u0dd2\u0db1\u0dca \u0daf\u0dd6\u0dc2\u0dab\u0dba \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0db8\u0dd9\u0db1\u0dca \u0d9c\u0dd0\u0db6\u0dca\u0d9c\u0dad\u0dca \u0daf\u0dc3 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0d89\u0db1\u0dca\u0daf\u0dd3\u0dba \u0daf\u0dd0\u0dbb\u0dd2\u0dba\u0d9a\u0da7 \u0d9c\u0db6\u0dca\u0dc3\u0dcf\u0dc0\u0d9a\u0dca \u0dc3\u0db3\u0dc4\u0dcf \u0db6\u0dbd\u0db0\u0dcf\u0dbb\u0dd3\u0db1\u0dca\u0d9c\u0dda \u0d85\u0db1\u0dd4\u0db8\u0dd0\u0dad\u0dd2\u0dba \u0dbd\u0dd0\u0db6\u0dd4\u0dab\u0dd2. \u0daf\u0dbb\u0dd4 \u0d9c\u0dd0\u0db6 \u0d9c\u0db6\u0dca\u0dc3\u0dcf \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc3\u0dbb \u0daf\u0dd9\u0db1 \u0db8\u0dd9\u0db1\u0dca \u0daf\u0dd6\u0dc2\u0dab\u0dba\u0da7 \u0dbd\u0d9a\u0dca \u0dc0\u0dd6 \u0daf\u0dc3 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0daf\u0dd0\u0dbb\u0dd2\u0dba\u0d9c\u0dda \u0db4\u0dc0\u0dd4\u0dbd\u0dda \u0dc3\u0dcf\u0db8\u0dcf\u0da2\u0dd2\u0d9a\u0dba\u0db1\u0dca \u0dc0\u0dd2\u0dc3\u0dd2\u0db1\u0dca \u0d9a\u0dbb\u0db1 \u0dbd\u0daf \u0d89\u0dbd\u0dca\u0dbd\u0dd3\u0db8\u0d9a\u0dca \u0d89\u0db1\u0dca\u0daf\u0dd3\u0dba \u0dc0\u0ddb\u0daf\u0dca\u200d\u0dba \u0dc0\u0dd2\u0dc1\u0dda\u0dc2\u0da5\u0dba\u0db1\u0dca\u0d9c\u0dda \u0dc3\u0dd0\u0dbd\u0d9a\u0dd2\u0dbd\u0dca\u0dbd\u0da7 \u0dbd\u0d9a\u0dca\u0dc0\u0dd6 \u0d85\u0dad\u0dbb \u0d92 \u0dc3\u0db3\u0dc4\u0dcf \u0d85\u0dc0\u0dc3\u0dbb\u0dba \u0dbd\u0daf \u0db6\u0dc0 \u0daf\u0dd2\u0dbd\u0dca\u0dbd\u0dd2 \u0db1\u0d9c\u0dbb\u0dba\u0dda \u0dc3\u0dd2\u0da7\u0dd2\u0db1 \u0db6\u0dd3\u0db6\u0dd3\u0dc3\u0dd3 \u0db8\u0dcf\u0db0\u0dca\u200d\u0dba\u0dc0\u0dda\u0daf\u0dd2\u0db1\u0dd3 \u0d9c\u0dd3\u0dad\u0dcf \u0db4\u0dcf\u0db1\u0dca\u0da9\u0dda \u0db4\u0dc0\u0dc3\u0dba\u0dd2.  \u0d8b\u0dad\u0dd4\u0dbb\u0dd4 \u0d89\u0db1\u0dca\u0daf\u0dd2\u0dba\u0dcf\u0dc0\u0dda  '\u0dbb\u0ddd\u0dad\u0d9a\u0dca' \u0db1\u0d9c\u0dbb\u0dba\u0dda  \u0dc0\u0dcf\u0dc3\u0dba \u0d9a\u0dbb\u0db1 \u0daf\u0dd0\u0dbb\u0dd2\u0dba  \u0dc3\u0dd2\u0dba \u0dc3\u0dd4\u0dc5\u0dd4 \u0db4\u0dd2\u0dba\u0dcf \u0dc0\u0dd2\u0dc3\u0dd2\u0db1\u0dca \u0daf\u0dd2\u0d9c\u0dd2\u0db1\u0dca \u0daf\u0dd2\u0d9c\u0da7\u0db8 \u0daf\u0dd6\u0dc2\u0dab\u0dba \u0d9a\u0dbb\u0db1\u0dd4 \u0dbd\u0dd0\u0db6 \u0d87\u0dad\u0dd2 \u0d85\u0dad\u0dbb \u0dad\u0dc0\u0dad\u0dca \u0db8\u0dcf\u0dc3 \u0dc4\u0dad\u0dbb\u0d9a\u0dd2\u0db1\u0dca \u0db4\u0db8\u0dab \u0d87\u0dba \u0daf\u0dbb\u0dd4\u0dc0\u0dcf \u0db6\u0dd2\u0dc4\u0dd2 \u0d9a\u0dd2\u0dbb\u0dd3\u0db8\u0da7 \u0db1\u0dd2\u0dba\u0db8\u0dd2\u0dad \u0db6\u0dc0 \u0db4\u0dca\u200d\u0dbb\u0daf\u0dda\u0dc1\u0dba\u0dda \u0db4\u0ddc\u0dbd\u0dd2\u0dc3\u0dd2\u0dba \u0db6\u0dd3\u0db6\u0dd3\u0dc3\u0dd3 \u0dba\u0da7 \u0db4\u0dd0\u0dc0\u0dc3\u0dd3\u0dba.  '\u0dbb\u0ddd\u0dad\u0d9a\u0dca' \u0db1\u0d9c\u0dbb\u0dba\u0dda \u0d86\u0dab\u0dca\u0da9\u0dd4\u0dc0\u0dda \u0dbb\u0ddd\u0dc4\u0dbd\u0dda \u0da2\u0dca\u200d\u0dba\u0dd9\u0dc2\u0dca\u0da8 \u0dc0\u0ddb\u0daf\u0dca\u200d\u0dba\u0dc0\u0dbb\u0dba\u0dd9\u0d9a\u0dca \u0db6\u0dd3\u0db6\u0dd3\u0dc3\u0dd2\u0dba\u0da7 \u0d85\u0daf\u0dc4\u0dc3\u0dca \u0daf\u0d9a\u0dca\u0dc0\u0db8\u0dd2\u0db1\u0dca, \u0daf\u0dbb\u0dd4\u0d9c\u0dd0\u0db6 \u0d9c\u0db6\u0dca\u0dc3\u0dcf \u0d9a\u0dd2\u0dbb\u0dd3\u0db8\u0da7 \u0dad\u0db8\u0db1\u0dca \u0dad\u0dd3\u0db1\u0dca\u0daf\u0dd4 \u0d9a\u0dc5 \u0d85\u0dad\u0dbb \u0d95\u0db1\u0dd1\u0db8 \u0db8\u0ddc\u0dc4\u0ddc\u0dad\u0d9a \u0d91\u0dba \u0dc3\u0dd2\u0daf\u0dd4\u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda\u0dba. \u0dc0\u0ddb\u0daf\u0dca\u200d\u0dba\u0dc0\u0dbb\u0dd4\u0db1\u0dca\u0d9c\u0dda \u0dad\u0dd3\u0dbb\u0dab\u0dba\u0da7 \u0d85\u0dc0\u0dc1\u0dca\u200d\u0dba \u0d85\u0db1\u0dd4\u0db8\u0dd0\u0dad\u0dd2\u0dba '\u0dbb\u0ddd\u0dad\u0d9a\u0dca' \u0db1\u0d9c\u0dbb\u0dba\u0dda \u0d8b\u0dc3\u0dcf\u0dc0\u0dd2\u0dba\u0d9a\u0dd2\u0db1\u0dca \u0daf \u0d85\u0daf (\u0db8\u0dd0\u0dba\u0dd2 16) \u0dbd\u0dd0\u0db6\u0dd4\u0dab\u0dd2. \u0d9c\u0dd0\u0db6\u0dd2\u0dab\u0dd2 \u0d9a\u0dcf\u0db1\u0dca\u0dad\u0dcf\u0dc0\u0d9a\u0d9c\u0dda \u0da2\u0dd3\u0dc0\u0dd2\u0dad\u0dba\u0da7 \u0d85\u0db1\u0dad\u0dd4\u0dbb\u0d9a\u0dca \u0db1\u0dd0\u0dad\u0dd0\u0dba\u0dd2 \u0dc0\u0ddb\u0daf\u0dca\u200d\u0dba\u0dc0\u0dbb\u0dd4\u0db1\u0dca \u0dc3\u0db1\u0dcf\u0dae \u0db1\u0ddc\u0d9a\u0dbb\u0db1 \u0d85\u0dc0\u0dc3\u0dca\u0dae\u0dcf\u0dc0\u0d9a \u0dc3\u0dad\u0dd2 \u0dc0\u0dd2\u0dc3\u0dca\u0dc3\u0d9a\u0da7 \u0dc0\u0da9\u0dcf \u0d9a\u0dbd\u0dca\u0d9c\u0dad \u0daf\u0dbb\u0dd4 \u0d9c\u0dd0\u0db6\u0d9a\u0dca \u0d9c\u0db6\u0dca\u0dc3\u0dcf \u0d9a\u0dd2\u0dbb\u0dd3\u0db8 \u0d89\u0db1\u0dca\u0daf\u0dd2\u0dba\u0dcf\u0dc0\u0dda \u0db1\u0dd3\u0dad\u0dd2\u0dba \u0d85\u0db1\u0dd4\u0dc0 \u0dad\u0dc4\u0db1\u0db8\u0dca \u0dc0\u0dd9\u0dba\u0dd2. \u0daf\u0dd0\u0dbb\u0dd2\u0dba \u0d9c\u0dd0\u0db6\u0dca\u0d9c\u0dd9\u0db1 \u0d87\u0dad\u0dd2\u0db6\u0dc0 \u0d85\u0db1\u0dcf\u0dc0\u0dbb\u0dab\u0dba \u0dc0\u0dd3 \u0d87\u0dad\u0dca\u0dad\u0dda \u0d9c\u0dd8\u0dc4 \u0dc3\u0dda\u0dc0\u0dd2\u0d9a\u0dcf\u0dc0\u0d9a \u0dc0\u0db1 \u0d87\u0dba\u0d9c\u0dda \u0db8\u0dc0\u0da7 \u0dc3\u0dd0\u0d9a \u0dc3\u0dd2\u0dad\u0dd3 \u0daf\u0dd0\u0dbb\u0dd2\u0dba \u0dc0\u0ddb\u0daf\u0dca\u200d\u0dba\u0dc0\u0dbb\u0dba\u0d9a\u0dd4 \u0dc0\u0dd9\u0dad \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0db8\u0dd9\u0db1\u0dca \u0db4\u0dc3\u0dd4\u0dc0\u0dba\u0dd2. '\u0d9a\u0dd2\u0dc3\u0dd2\u0dc0\u0d9a\u0dd4\u0da7 \u0db1\u0ddc\u0d9a\u0dd2\u0dba\u0db1 \u0dbd\u0dd9\u0dc3 \u0db6\u0dbd \u0d9a\u0dbb\u0db8\u0dd2\u0db1\u0dca' \u0dc3\u0dd2\u0dba \u0dc3\u0dd4\u0dc5\u0dd4\u0db4\u0dd2\u0dba\u0dcf \u0dc0\u0dd2\u0dc3\u0dd2\u0db1\u0dca \u0dad\u0db8\u0dcf \u0daf\u0dd2\u0d9c\u0dd2\u0db1\u0dca \u0daf\u0dd2\u0d9c\u0da7\u0db8 \u0d85\u0db4\u0dc4\u0dbb\u0dab\u0dba \u0d9a\u0dc5 \u0db6\u0dc0 \u0daf\u0dd0\u0dbb\u0dd2\u0dba \u0db4\u0dc0\u0dc3\u0db1\u0dca\u0db1\u0dd3\u0dba. \u0da0\u0ddd\u0daf\u0db1\u0dcf\u0dc0\u0da7 \u0dbd\u0d9a\u0dca\u0dc0 \u0dc3\u0dd2\u0da7\u0dd2\u0db1 \u0dc3\u0dd0\u0d9a\u0d9a\u0dcf\u0dbb \u0dc3\u0dd4\u0dc5\u0dd4\u0db4\u0dd2\u0dba\u0dcf \u0db8\u0dda \u0dc0\u0db1\u0dc0\u0dd2\u0da7 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dd4 \u0dbd\u0dd0\u0db6 \u0d87\u0dad. \u0d89\u0db1\u0dca\u0daf\u0dd3\u0dba \u0d86\u0dab\u0dca\u0da9\u0dd4\u0dc0\u0dda\u0db8 \u0dc3\u0db8\u0dd3\u0d9a\u0dca\u0dc2\u0dab\u0dba\u0d9a\u0dca \u0d85\u0db1\u0dd4\u0dc0 \u0dc5\u0db8\u0dcf \u0dbd\u0dd2\u0d82\u0d9c\u0dd2\u0d9a \u0d85\u0db4\u0da0\u0dcf\u0dbb \u0d85\u0dad\u0dd2\u0db1\u0dca \u0d91\u0dbb\u0da7 \u0dbd\u0ddd\u0d9a\u0dba\u0dda \u0db8\u0dd4\u0dbd\u0dca \u0dad\u0dd0\u0db1\u0da7 \u0db4\u0dad\u0dca\u0dc0\u0dd9\u0dba\u0dd2. "},
{"headline": "\u0db1\u0dcf\u0dc0\u0dd2\u0d9a \u0dc4\u0db8\u0dd4\u0daf\u0dcf\u0db4\u0dad\u0dd2\u0da7 \u0d8b\u0dc3\u0dcf\u0dc0\u0dd2 \u0db1\u0dd2\u0dba\u0ddd\u0d9c\u0dba\u0d9a\u0dca", "date": "2017 \u0db8\u0dd0\u0dba\u0dd2 16", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db4\u0dc3\u0dd4\u0d9c\u0dd2\u0dba \u0dbb\u0da2\u0dba \u0dc3\u0db8\u0dba\u0dda \u0d9a\u0ddc\u0dc5\u0db9 \u0daf\u0dd3 \u0db4\u0dd4\u0daf\u0dca\u0d9c\u0dbd\u0dba\u0db1\u0dca \u0daf\u0dd9\u0daf\u0dd9\u0db1\u0dd9\u0d9a\u0dd4 \u0db4\u0dd0\u0dc4\u0dd0\u0dbb\u0d9c\u0dd9\u0db1 \u0dba\u0dcf\u0db8\u0d9a\u0dca \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db4\u0dca\u200d\u0dbb\u0dc1\u0dca\u0db1 \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf  \u0dc0\u0dd0\u0dbd\u0dd2\u0dc3\u0dbb \u0db1\u0dcf\u0dc0\u0dd2\u0d9a \u0dc4\u0db8\u0dd4\u0daf\u0dcf \u0d9a\u0db3\u0dc0\u0dd4\u0dbb\u0dda \u0db1\u0dcf\u0dc0\u0dd2\u0d9a \u0dc4\u0db8\u0dd4\u0daf\u0dcf \u0dc3\u0dd9\u0db6\u0dc5\u0dd4\u0db1\u0dca \u0db4\u0dc3\u0dca\u0daf\u0dd9\u0db1\u0dd9\u0d9a\u0dd4 \u0dbb\u0dc4\u0dc3\u0dca \u0db4\u0ddc\u0dbd\u0dd2\u0dc3\u0dd2\u0dba \u0dc0\u0dd9\u0dad \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0db8\u0dd9\u0db1\u0dca  \u0d9a\u0ddc\u0dc5\u0db9 \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca \u0d85\u0db0\u0dd2\u0d9a\u0dbb\u0dab\u0dba \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db1\u0dcf\u0dc0\u0dd2\u0d9a \u0dc4\u0db8\u0dd4\u0daf\u0dcf\u0db4\u0dad\u0dd2\u0dc0\u0dbb\u0dba\u0dcf\u0da7 \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba. \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca \u0d85\u0db0\u0dd2\u0d9a\u0dbb\u0dab\u0dba \u0d91\u0db8 \u0db1\u0dd2\u0dba\u0ddd\u0d9c\u0dba \u0d9a\u0dc5\u0dda \u0dbb\u0dc4\u0dc3\u0dca \u0db4\u0ddc\u0dbd\u0dd2\u0dc3\u0dd2\u0dba \u0dc0\u0dd2\u0dc3\u0dd2\u0db1\u0dca \u0d9a\u0dbb\u0db1 \u0dbd\u0daf  \u0d89\u0dbd\u0dca\u0dbd\u0dd3\u0db8\u0d9a\u0dca \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0\u0dba\u0dd2.  2008 \u0dc0\u0dc3\u0dbb\u0dda \u0d9a\u0ddc\u0dc5\u0db9 \u0db4\u0dca\u200d\u0dbb\u0daf\u0dda\u0dc1\u0dba\u0dda \u0daf\u0dd3 \u0daf\u0db8\u0dd2\u0dc5 \u0da2\u0dcf\u0dad\u0dd2\u0d9a\u0dba\u0dd2\u0db1\u0dca \u0daf\u0dd9\u0daf\u0dd9\u0db1\u0d9a\u0dd4 \u0db4\u0dd0\u0dc4\u0dd0\u0dbb\u0d9c\u0dd9\u0db1 \u0dba\u0dcf\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db4\u0dbb\u0dd3\u0d9a\u0dca\u0dc2\u0dab \u0db4\u0dc0\u0dad\u0dca\u0dc0\u0db1 \u0db6\u0dc0 \u0d85\u0db0\u0dd2\u0d9a\u0dbb\u0dab\u0dba\u0da7 \u0daf\u0dd0\u0db1\u0dd4\u0db8\u0dca \u0daf\u0dd4\u0db1\u0dca \u0dbb\u0dc4\u0dc3\u0dca \u0db4\u0ddc\u0dbd\u0dd2\u0dc3\u0dd2\u0dba, \u0d91\u0db8 \u0db4\u0dd0\u0dc4\u0dd0\u0dbb \u0d9c\u0dd0\u0db1\u0dd3\u0db8\u0dca \u0dc0\u0dbd\u0da7 \u0dc0\u0dd0\u0dbd\u0dd2\u0dc3\u0dbb  \u0db1\u0dcf\u0dc0\u0dd2\u0d9a \u0d9a\u0db3\u0dc0\u0dd4\u0dbb\u0dda \u0d9a\u0dab\u0dca\u0da9\u0dcf\u0dba\u0db8\u0d9a\u0dca  \u0dc3\u0db8\u0dca\u0db6\u0db1\u0dca\u0db0 \u0db6\u0dc0\u0da7 \u0dad\u0ddc\u0dbb\u0dad\u0dd4\u0dbb\u0dd4 \u0dbd\u0dd0\u0db6\u0dd3 \u0d87\u0dad\u0dd2 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \u0d85\u0daf\u0dcf\u0dc5 \u0db4\u0dbb\u0dd3\u0d9a\u0dca\u0dc2\u0dab \u0dc3\u0db3\u0dc4\u0dcf  \u0db1\u0dcf\u0dc0\u0dd2\u0d9a \u0dc4\u0db8\u0dd4\u0daf\u0dcf\u0db4\u0dad\u0dd2\u0dc0\u0dbb\u0dba\u0dcf \u0dad\u0db8\u0db1\u0dca\u0da7 \u0d85\u0dc0\u0dc1\u0dca\u200d\u0dba \u0dc3\u0dc4\u0dba\u0ddd\u0d9c\u0dba \u0dbd\u0db6\u0dcf \u0db1\u0ddc\u0daf\u0dd9\u0db1 \u0db6\u0dc0 \u0dbb\u0dc4\u0dc3\u0dca \u0db4\u0ddc\u0dbd\u0dd2\u0dc3\u0dd2\u0dba \u0db4\u0dc3\u0dd4\u0d9c\u0dd2\u0dba\u0daf\u0dcf  \u0d85\u0db0\u0dd2\u0d9a\u0dbb\u0dab\u0dba\u0da7 \u0dc0\u0dcf\u0dbb\u0dca\u0dad\u0dcf \u0d9a\u0dbb \u0dad\u0dd2\u0db6\u0dd4\u0dab\u0dd2. \u0d91\u0dc0\u0dd0\u0db1\u0dd2 \u0db4\u0dc3\u0dd4\u0db6\u0dd2\u0db8\u0d9a\u0dca \u0dba\u0da7\u0dad\u0dda \u0d85\u0daf (\u0db8\u0dd0\u0dba\u0dd2 16) \u0d85\u0db0\u0dd2\u0d9a\u0dbb\u0dab\u0dba\u0dd9\u0db1\u0dca \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dc5 \u0dbb\u0dc4\u0dc3\u0dca \u0db4\u0ddc\u0dbd\u0dd2\u0dc3\u0dd2\u0dba, \u0d91\u0d9a\u0dd3 \u0db4\u0dd0\u0dc4\u0dd0\u0dbb\u0d9c\u0dd9\u0db1 \u0dba\u0dcf\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc3\u0dd2\u0daf\u0dd4 \u0d9a\u0dd9\u0dbb\u0dd9\u0db8\u0dd2\u0db1\u0dca \u0db4\u0dc0\u0dad\u0dd2\u0db1 \u0db4\u0dbb\u0dd3\u0d9a\u0dca\u0dc2\u0dab \u0dc3\u0db3\u0dc4\u0dcf \u0dc0\u0dd0\u0dbd\u0dd2\u0dc3\u0dbb \u0db1\u0dcf\u0dc0\u0dd2\u0d9a \u0d9a\u0db3\u0dc0\u0dd4\u0dbb\u0dda \u0db1\u0dcf\u0dc0\u0dd2\u0d9a \u0dc4\u0db8\u0dd4\u0daf\u0dcf \u0db7\u0da7\u0dba\u0db1\u0dca  \u0db4\u0dc3\u0dca \u0daf\u0dd9\u0db1\u0dd9\u0d9a\u0dd4\u0d9c\u0dd9\u0db1\u0dca \u0db4\u0dca\u200d\u0dbb\u0dc1\u0dca\u0db1  \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0db6\u0dc0 \u0db4\u0dd9\u0db1\u0dca\u0dc0\u0dcf \u0daf\u0dd4\u0db1\u0dca\u0db1\u0dda\u0dba. \u0d85\u0daf\u0dcf\u0dc5 \u0db1\u0dcf\u0dc0\u0dd2\u0d9a \u0dc4\u0db8\u0dd4\u0daf\u0dcf \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca \u0db4\u0ddc\u0dbd\u0dd2\u0dc3\u0dd2\u0dba\u0da7 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0db8\u0dd9\u0db1\u0dca  \u0db1\u0dcf\u0dc0\u0dd2\u0d9a \u0dc4\u0db8\u0dd4\u0daf\u0dcf\u0db4\u0dad\u0dd2\u0dc0\u0dbb\u0dba\u0dcf\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1 \u0dbd\u0dd9\u0dc3  \u0dbb\u0dc4\u0dc3\u0dca \u0db4\u0ddc\u0dbd\u0dd2\u0dc3\u0dd2\u0dba \u0d85\u0db0\u0dd2\u0d9a\u0dbb\u0dab\u0dba\u0dd9\u0db1\u0dca \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2 \u0d85\u0dad\u0dbb, \u0d91\u0db8 \u0d89\u0dbd\u0dca\u0dbd\u0dd3\u0db8 \u0db4\u0dd2\u0dc5\u0dd2\u0d9c\u0dad\u0dca \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca\u0dc0\u0dbb\u0dba\u0dcf \u0db8\u0dd4\u0dbd\u0dd2\u0db1\u0dca \u0d9a\u0dd3 \u0db1\u0dd2\u0dba\u0ddd\u0d9c\u0dba \u0db1\u0dd2\u0d9a\u0dd4\u0dad\u0dca \u0d9a\u0dbb\u0db8\u0dd2\u0db1\u0dca \u0dc3\u0dd2\u0daf\u0dca\u0db0\u0dd2\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0daf\u0dd0\u0db1\u0da7 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0dda \u0db4\u0dc3\u0dd4\u0dc0\u0dd9\u0db1  \u0dc0\u0dd0\u0dbd\u0dd2\u0dc3\u0dbb \u0db1\u0dcf\u0dc0\u0dd2\u0d9a \u0d9a\u0db3\u0dc0\u0dd4\u0dbb\u0dda \u0dc4\u0dd2\u0da7\u0db4\u0dd4 \u0db6\u0dd4\u0daf\u0dca\u0db0\u0dd2 \u0d85\u0d82\u0dc1 \u0db4\u0dca\u200d\u0dbb\u0db0\u0dcf\u0db1\u0dd3 \u0db0\u0db8\u0dca\u0db8\u0dd2\u0d9a \u0d85\u0db1\u0dd2\u0dbd\u0dca \u0db8\u0dcf\u0db4\u0dcf \u0dbd\u0db6\u0db1 \u0dad\u0dd2\u0dc3\u0dca\u0dc0\u0dd9\u0db1\u0dd2 \u0daf\u0dd2\u0db1\u0dad\u0dd9\u0d9a\u0dca(\u0db8\u0dd0\u0dba\u0dd2 30) \u0dad\u0dc0\u0daf\u0dd4\u0dbb\u0da7\u0dad\u0dca \u0dbb\u0dd2\u0db8\u0dcf\u0db1\u0dca\u0da9\u0dca \u0db7\u0dcf\u0dbb\u0dba\u0dda \u0dad\u0db6\u0db1 \u0dbd\u0dd9\u0dc3\u0dad\u0dca  \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba. "},
{"headline": "\u0da7\u0dca\u200d\u0dbb\u0db8\u0dca\u0db4\u0dca '\u0d89\u0dad\u0dcf \u0dbb\u0dc4\u0dc3\u0dca\u200d\u0dba \u0dad\u0ddc\u0dbb\u0dad\u0dd4\u0dbb\u0dd4 \u0dbb\u0dd4\u0dc3\u0dd2\u0dba\u0dcf\u0dc0\u0da7 \u0dc4\u0dd9\u0dc5\u0dd2 \u0d9a\u0dbb\u0dbd\u0dcf'", "date": "2017 \u0db8\u0dd0\u0dba\u0dd2 16", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d87\u0db8\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0d89\u0dc3\u0dca\u0dbd\u0dcf\u0db8\u0dd3\u0dba \u0dbb\u0dcf\u0da2\u0dca\u200d\u0dba \u0dc3\u0d82\u0dc0\u0dd2\u0db0\u0dcf\u0db1\u0dba \u0db4\u0dd2\u0dc5\u0dd2\u0db6\u0db3 \u0d89\u0dad\u0dcf \u0dbb\u0dc4\u0dc3\u0dca\u200d\u0dba \u0dad\u0ddc\u0dbb\u0dad\u0dd4\u0dbb\u0dd4 \u0dbb\u0dd4\u0dc3\u0dd2\u0dba\u0dcf\u0db1\u0dd4 \u0dc0\u0dd2\u0daf\u0dda\u0dc1 \u0d87\u0db8\u0dad\u0dd2\u0dc0\u0dbb\u0dba\u0dcf\u0da7 \u0dc4\u0dd9\u0dc5\u0dd2 \u0d9a\u0dbb \u0d87\u0dad\u0dd0\u0dba\u0dd2 \u0d87\u0db8\u0dbb\u0dd2\u0d9a\u0dcf\u0db1\u0dd4 \u0db8\u0dcf\u0db0\u0dca\u200d\u0dba \u0dc0\u0dcf\u0dbb\u0dca\u0dad\u0dcf \u0d9a\u0dbb\u0dba\u0dd2. \u0d87\u0db8\u0dbb\u0dd2\u0d9a\u0dcf\u0dc0 \u0dc3\u0db8\u0d9c \u0dbb\u0dc4\u0dc3\u0dca \u0dad\u0ddc\u0dbb\u0dad\u0dd4\u0dbb\u0dd4 \u0db6\u0dd9\u0daf\u0dcf \u0d9c\u0db1\u0dca\u0db1\u0dcf \u0dc0\u0dd9\u0db1\u0dad\u0dca \u0db4\u0dcf\u0dbb\u0dca\u0dc1\u0dc0\u0dba\u0d9a\u0dca \u0dc0\u0dd2\u0dc3\u0dd2\u0db1\u0dca \u0dbd\u0db6\u0dcf \u0daf\u0dd9\u0db1 \u0dbd\u0daf \u0d91\u0db8 \u0dad\u0ddc\u0dbb\u0dad\u0dd4\u0dbb\u0dd4 \u0dc0\u0dd9\u0db1\u0dad\u0dca \u0d9a\u0dd2\u0dc3\u0dd2\u0daf\u0dd4  \u0db4\u0dcf\u0dbb\u0dca\u0dc1\u0dc0\u0dba\u0d9a\u0dca \u0dc3\u0db8\u0d9c \u0dc4\u0dd4\u0dc0\u0db8\u0dcf\u0dbb\u0dd4 \u0d9a\u0dbb\u0d9c\u0dd0\u0db1\u0dd3\u0db8\u0da7 \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf\u0dba\u0da7 \u0d85\u0dc0\u0dc3\u0dbb \u0daf\u0dd3 \u0db1\u0ddc\u0dad\u0dd2\u0db6\u0dd4\u0dab\u0dd4 \u0db6\u0dc0 \u0daf \u0dc0\u0ddc\u0dc2\u0dd2\u0d82\u0da7\u0db1\u0dca \u0db4\u0ddc\u0dc3\u0dca\u0da7\u0dca \u0db4\u0dd4\u0dc0\u0dad\u0dca\u0db4\u0dad \u0db4\u0dc0\u0dc3\u0dba\u0dd2. \u0d9c\u0dd4\u0dc0\u0db1\u0dca \u0dba\u0dcf\u0db1\u0dcf \u0dad\u0dd4\u0dc5   \u0dc4\u0dcf \u0dc3\u0db8\u0dca\u0db6\u0db1\u0dca\u0db0 \u0dbb\u0dc4\u0dc3\u0dca \u0dad\u0ddc\u0dbb\u0dad\u0dd4\u0dbb\u0dd4 \u0d91\u0dc3\u0dda \u0dbb\u0dd4\u0dc3\u0dd2\u0dba\u0dcf\u0dc0\u0da7 \u0dbd\u0db6\u0dcf \u0daf\u0dd3 \u0d87\u0dad\u0dd2 \u0db6\u0dc0 \u0db4\u0dd4\u0dc0\u0dad\u0dca\u0db4\u0dad \u0d91\u0dbd\u0dca\u0dbd \u0d9a\u0dbb\u0db1 \u0da0\u0ddd\u0daf\u0db1\u0dcf\u0dc0\u0dba.  \u0d87\u0db8\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc3\u0dc4 \u0dbb\u0dd4\u0dc3\u0dd2\u0dba\u0dcf\u0db1\u0dd4 \u0dc0\u0dd2\u0daf\u0dda\u0dc1 \u0d85\u0db8\u0dcf\u0dad\u0dca\u200d\u0dba \u0dc3\u0dd9\u0dbb\u0dca\u0d9c\u0dda\u0dba\u0dd2 \u0dbd\u0dc0\u0dca\u0dbb\u0ddc\u0dc6\u0dca \u0db4\u0dc3\u0dd4\u0d9c\u0dd2\u0dba \u0dc3\u0dad\u0dd2\u0dba\u0dda \u0d87\u0db8\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd\u0dba\u0dda\u0daf\u0dd3 \u0dc4\u0db8\u0dd4 \u0dc0\u0dd6\u0dc4. \u0d91\u0dc4\u0dd2\u0daf\u0dd3 \u0dbb\u0dd4\u0dc3\u0dd2\u0dba\u0dcf\u0dc0\u0da7 \u0dbb\u0dc4\u0dc3\u0dca \u0dad\u0ddc\u0dbb\u0dad\u0dd4\u0dbb\u0dd4 \u0dbd\u0db6\u0dcf \u0daf\u0dd4\u0db1\u0dca \u0db6\u0dc0\u0da7 \u0db4\u0dc5\u0dc0\u0db1 \u0dc0\u0dcf\u0dbb\u0dca\u0dad\u0dcf \u0db6\u0dd0\u0dc4\u0dd0\u0dbb \u0d9a\u0dbb\u0db1 \u0da2\u0dcf\u0dad\u0dd2\u0d9a \u0d86\u0dbb\u0d9a\u0dca\u0dc2\u0d9a \u0d8b\u0db4\u0daf\u0dda\u0dc1\u0d9a \u0d91\u0da0\u0dca\u0d86\u0dbb\u0dca \u0db8\u0dd0\u0d9a\u0dca \u0db8\u0dcf\u0dc3\u0dca\u0da7\u0dbb\u0dca \u0dc0\u0dd2\u0dc3\u0dd2\u0db1\u0dca \u0d91\u0dba \u0dc4\u0db3\u0dd4\u0db1\u0dca\u0dc0\u0db1\u0dd4 \u0dbd\u0dd0\u0db6\u0dd4\u0dc0\u0dda \"\u0d85\u0dc3\u0dad\u0dca\u200d\u0dba \u0db4\u0dd4\u0dc0\u0dad\u0d9a\u0dca\" \u0dbd\u0dd9\u0dc3\u0dba. \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab \u0dc3\u0db8\u0dba\u0dda \u0da7\u0dca\u200d\u0dbb\u0db8\u0dca\u0db4\u0dca \u0db4\u0dca\u200d\u0dbb\u0da0\u0dcf\u0dbb\u0dab \u0dc0\u0dca\u200d\u0dba\u0dcf\u0db4\u0dcf\u0dbb\u0dba \u0dbb\u0dd4\u0dc3\u0dd2\u0dba\u0dcf\u0dc0 \u0dc4\u0dcf \u0dc3\u0db6\u0db3\u0dad\u0dcf \u0db4\u0dc0\u0dad\u0dca\u0dc0\u0dcf \u0d87\u0dad\u0dd2 \u0db6\u0dc0\u0da7 \u0da0\u0ddd\u0daf\u0db1\u0dcf \u0d91\u0dbd\u0dca\u0dbd \u0dc0\u0db1 \u0d85\u0dad\u0dbb \u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db4\u0dbb\u0dd3\u0d9a\u0dca\u0dc2\u0dab \u0db4\u0dd0\u0dc0\u0dd0\u0dad\u0dca\u0dc0\u0dd9\u0db8\u0dd2\u0db1\u0dca \u0db4\u0dc0\u0dad\u0dd3. \u0d91\u0db8 \u0da0\u0ddd\u0daf\u0db1\u0dcf \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dbb\u0db1 \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0dc0\u0dd2\u0dc3\u0dd2\u0db1\u0dca \u0d91\u0db8 \u0dc0\u0dcf\u0dbb\u0dca\u0dad\u0dcf \u0dc4\u0db3\u0dd4\u0db1\u0dca\u0dc0\u0db1\u0dd4 \u0dbd\u0dd0\u0db6\u0dd4\u0dc0\u0dda \"\u0dc0\u0dca\u200d\u0dba\u0dcf\u0da2 \u0db4\u0dd4\u0dc0\u0dad\u0dca\" \u0dbd\u0dd9\u0dc3\u0dba. \u0dc3\u0dd2\u0dba \u0db4\u0dca\u200d\u0dbb\u0dad\u0dd2\u0dc0\u0dcf\u0daf\u0dd2\u0dba\u0dcf \u0dc0\u0dd6 \u0da9\u0dd2\u0db8\u0ddc\u0d9a\u0dca\u200d\u0dbb\u0da7\u0dd2\u0d9a\u0dca \u0d85\u0db4\u0dda\u0d9a\u0dca\u0dc2\u0dd2\u0d9a\u0dcf \u0dc4\u0dd2\u0dbd\u0dbb\u0dd2 \u0d9a\u0dca\u0dbd\u0dd2\u0db1\u0dca\u0da7\u0db1\u0dca \u0dbb\u0da7\u0dda \u0d86\u0dbb\u0d9a\u0dca\u0dc2\u0dcf\u0dc0 \u0dc4\u0dcf \u0dc3\u0db8\u0dca\u0db6\u0db1\u0dca\u0db0 \u0dc3\u0d82\u0dc0\u0dda\u0daf\u0dd3 \u0d9a\u0dbb\u0dd4\u0dab\u0dd4 \u0db4\u0dd2\u0dc5\u0dd2\u0db6\u0db3\u0dc0 \u0d9a\u0da7\u0dba\u0dd4\u0dad\u0dd4 \u0d9a\u0dc5 \u0d86\u0d9a\u0dcf\u0dbb\u0dba \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0da0\u0dcf\u0dbb\u0d9a \u0dc0\u0dca\u200d\u0dba\u0dcf\u0db4\u0dcf\u0dbb\u0dba \u0dad\u0dd4\u0dc5\u0daf\u0dd3 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0d9c\u0dda \u0daf\u0dd0\u0da9\u0dd2 \u0dc0\u0dd2\u0dc0\u0dda\u0da0\u0db1\u0dba\u0da7 \u0dbd\u0d9a\u0dca \u0dc0\u0dd2\u0dba. \u0db4\u0dd0\u0dc0\u0dad\u0dd2 \u0d94\u0db6\u0dcf\u0db8\u0dcf \u0db4\u0dcf\u0dbd\u0db1\u0dba \u0dba\u0da7\u0dad\u0dda 2009 - 2013 \u0d9a\u0dcf\u0dbd\u0dba \u0dad\u0dd4\u0dc5 \u0d87\u0db8\u0dd9\u0dbb\u0dd2\u0d9a\u0dcf\u0dc0\u0dda \u0dbb\u0dcf\u0da2\u0dca\u200d\u0dba \u0dbd\u0dda\u0d9a\u0db8\u0dca\u0dc0\u0dbb\u0dd2\u0dba \u0dc0\u0dd6 \u0dc4\u0dd2\u0dbd\u0dbb\u0dd2 \u0d9a\u0dca\u0dbd\u0dd2\u0db1\u0dca\u0da7\u0db1\u0dca \u0dbb\u0dcf\u0da2\u0dca\u200d\u0dba \u0d9a\u0da7\u0dba\u0dd4\u0dad\u0dd4 \u0dc3\u0db3\u0dc4\u0dcf \u0dc3\u0dd2\u0dba \u0db4\u0dde\u0daf\u0dca\u0d9c\u0dbd\u0dd2\u0d9a \u0d8a\u0db8\u0dda\u0dbd\u0dca \u0d9c\u0dd2\u0dab\u0dd4\u0db8 \u0db7\u0dcf\u0dc0\u0dd2\u0dad \u0d9a\u0ddc\u0da7 \u0d87\u0dad\u0dd2 \u0db6\u0dc0\u0da7 \u0da0\u0ddd\u0daf\u0db1\u0dcf \u0d91\u0dbd\u0dca\u0dbd \u0dc0\u0dda.  "},
{"headline": "\u0dbd\u0dda\u0db6\u0dbb\u0dca \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba \u0d91\u0dc5\u0dd2\u0daf\u0d9a\u0dd3", "date": "2017 \u0db8\u0dd0\u0dba\u0dd2 16", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0dbd\u0dda\u0db6\u0dbb\u0dca \u0db4\u0d9a\u0dca\u0dc2\u0dba\u0dda \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba \u0da1\u0db1\u0dca\u0daf \u0daf\u0dcf\u0dba\u0d9a\u0dba\u0db1\u0dca  \u0d85\u0dad\u0da7 \u0d85\u0daf (16) \u0db4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dab\u0dd2. \u0dbd\u0db6\u0db1 \u0da2\u0dd4\u0db1\u0dd2 \u0db8\u0dc3 \u0d85\u0da7\u0dc0\u0dd9\u0db1\u0dd2\u0daf\u0dcf \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8\u0da7 \u0db1\u0dd2\u0dba\u0db8\u0dd2\u0dad \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0db8\u0dc4\u0db8\u0dd0\u0dad\u0dd2\u0dc0\u0dbb\u0dab\u0dba \u0dc3\u0db3\u0dc4\u0dcf \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dd9\u0dbb\u0dd9\u0db1  \u0db4\u0d9a\u0dca\u0dc2 \u0db4\u0dca\u200d\u0dbb\u0dad\u0dd2\u0db4\u0dad\u0dca\u0dad\u0dd2 \u0d87\u0dad\u0dd4\u0dc5\u0dad\u0dca \u0d91\u0db8  \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba \u0d91\u0dbd\u0dd2 \u0daf\u0dd0\u0d9a\u0dca\u0dc0\u0dd4\u0dab\u0dda \u0dbd\u0dda\u0db6\u0dbb\u0dca \u0db4\u0d9a\u0dca\u0dc2  \u0db1\u0dcf\u0dba\u0d9a \u0da2\u0dd9\u0dbb\u0db8\u0dd2 \u0d9a\u0ddd\u0db6\u0dd2\u0db1\u0dca \u0d85\u0dad\u0dd2\u0db1\u0dd2. \"\u0dc3\u0dd4\u0dc5\u0dd4\u0dad\u0dbb\u0dba\u0dda \u0db1\u0ddc\u0dc0 \u0db6\u0dc4\u0dd4\u0dad\u0dbb\u0dba\u0dda \u0d85\u0db7\u0dd2\u0dbd\u0dcf\u0dc2\u0dba\u0db1\u0dca \u0d89\u0da7\u0dd4 \u0d9a\u0dbb\u0db1\u0dd4 \u0dbd\u0db6\u0db1 \u0d85\u0db1\u0dcf\u0d9c\u0dad \u0dbd\u0dda\u0db6\u0dbb\u0dca \u0d86\u0dab\u0dca\u0da9\u0dd4\u0dc0\u0d9a\u0dca\" \u0dba\u0da7\u0dad\u0dda \u0db4\u0dbb\u0dd2\u0dc0\u0dbb\u0dca\u0dad\u0db1\u0dc1\u0dd3\u0dbd\u0dd3 \u0dc3\u0dc4 \u0dc0\u0d9c\u0d9a\u0dd2\u0dc0\u0dba\u0dd4\u0dad\u0dd4 \u0dc3\u0dd0\u0dbd\u0dd0\u0dc3\u0dca\u0db8\u0d9a\u0dca \u0db8\u0d9c\u0dd2\u0db1\u0dca \u0d9a\u0ddc\u0db1\u0dca\u0dc3\u0dbb\u0dca\u0dc0\u0dda\u0da7\u0dd2\u0dc0\u0dca \u0db4\u0d9a\u0dca\u0dc2\u0dba\u0dda \u0dc0\u0dc3\u0dbb \u0dc4\u0dad\u0d9a \u0db4\u0dcf\u0dbd\u0db1\u0dba\u0dda \u0dc0\u0dd9\u0db1\u0dc3\u0d9a\u0dca \u0dc3\u0dd2\u0daf\u0dd4 \u0d9a\u0dbb\u0db1 \u0db6\u0dc0\u0da7 \u0dbd\u0dda\u0db6\u0dbb\u0dca \u0db4\u0d9a\u0dca\u0dc2 \u0db1\u0dcf\u0dba\u0d9a \u0da2\u0dd9\u0dbb\u0db8\u0dd2 \u0d9a\u0ddd\u0db6\u0dd2\u0db1\u0dca \u0d91\u0db8 \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba \u0db8\u0d9c\u0dd2\u0db1\u0dca \u0db4\u0dca\u200d\u0dbb\u0dad\u0dd2\u0da5\u0dcf\u0dc0\u0d9a\u0dca \u0daf\u0dd3 \u0d87\u0dad. \u0daf\u0dd0\u0db1\u0da7 \u0dc3\u0dbb\u0dc3\u0dc0\u0dd2 \u0dc3\u0dd2\u0dc3\u0dd4\u0db1\u0dca\u0d9c\u0dd9\u0db1\u0dca \u0d85\u0dba \u0d9a\u0dbb\u0db1\u0dd4 \u0dbd\u0db6\u0db1 \u0db4\u0db1\u0dca\u0dad\u0dd2 \u0d9c\u0dcf\u0dc3\u0dca\u0dad\u0dd4 \u0d85\u0dc4\u0ddd\u0dc3\u0dd2 \u0d9a\u0dbb\u0db1 \u0db6\u0dc0 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0db1 \u0dbd\u0dda\u0db6\u0dbb\u0dca \u0db4\u0d9a\u0dca\u0dc2 \u0db1\u0dcf\u0dba\u0d9a\u0dba\u0dcf, \u0db8\u0dc4\u0da2\u0db1 \u0dc3\u0dde\u0d9b\u0dca\u200d\u0dba \u0dc0\u0dd9\u0db1\u0dd4\u0dc0\u0dd9\u0db1\u0dca \u0dc0\u0dd0\u0dba \u0d9a\u0dbb\u0db1 \u0db8\u0dd4\u0daf\u0dbd \u0daf  \u0dad\u0dc0\u0dad\u0dca \u0dc0\u0dd0\u0da9\u0dd2 \u0d9a\u0dbb\u0db1 \u0db6\u0dc0\u0da7 \u0daf \u0db4\u0dca\u200d\u0dbb\u0dad\u0dd2\u0da5\u0dcf\u0dc0\u0d9a\u0dca \u0daf\u0dd9\u0dba\u0dd2. \u0d91\u0d82\u0d9c\u0dbd\u0db1\u0dca\u0dad\u0dba\u0dda \u0dc3\u0dc4 \u0dc0\u0dda\u0dbd\u0dca\u0dc3\u0dba\u0dda \u0da2\u0dbd \u0dc3\u0dd0\u0db4\u0dba\u0dd4\u0db8 \u0dc3\u0dc4 \u0d87\u0dad\u0dd0\u0db8\u0dca \u0db8\u0dc4\u0da2\u0db1 \u0dc3\u0dda\u0dc0\u0dcf\u0dc0\u0db1\u0dca  \u0dba\u0dc5\u0dd2 \u0da2\u0db1\u0dc3\u0dad\u0dd4 \u0d9a\u0dbb\u0db1  \u0db6\u0dc0\u0dad\u0dca \u0dbd\u0dda\u0db6\u0dbb\u0dca \u0db4\u0d9a\u0dca\u0dc2\u0dba\u0dda \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba\u0dda \u0daf\u0dd0\u0d9a\u0dca\u0dc0\u0dd9\u0dba\u0dd2. \u0d89\u0dc4\u0dc5 \u0d86\u0daf\u0dcf\u0dba\u0db8\u0dca\u0dbd\u0dcf\u0db7\u0dd3\u0db1\u0dca\u0d9c\u0dd9\u0db1\u0dca \u0dc0\u0dd0\u0da9\u0dd2\u0db4\u0dd4\u0dbb \u0db6\u0daf\u0dd4 \u0d85\u0dba \u0d9a\u0dd2\u0dbb\u0dd3\u0db8 \u0db8\u0d9c\u0dd2\u0db1\u0dca  \u0dbd\u0db6\u0db1 \u0db8\u0dd4\u0daf\u0dbd\u0dca \u0db8\u0dc4\u0da2\u0db1 \u0dc3\u0dda\u0dc0\u0dcf\u0dc0\u0db1\u0dca  \u0dc0\u0dd9\u0db1\u0dd4\u0dc0\u0dd9\u0db1\u0dca \u0dba\u0dd9\u0daf\u0dc0\u0dd3\u0db8 \u0dc3\u0dd2\u0dba \u0dc3\u0dd0\u0dbd\u0dc3\u0dd4\u0db8 \u0dc0\u0db1 \u0db6\u0dc0 \u0dbd\u0dca\u0db6\u0dbb\u0dca \u0db4\u0d9a\u0dca\u0dc2 \u0db1\u0dcf\u0dba\u0d9a \u0da2\u0dd9\u0dbb\u0db8\u0dd2 \u0d9a\u0ddd\u0db6\u0dd2\u0db1\u0dca \u0db4\u0dc0\u0dc3\u0dba\u0dd2.  \u0d85\u0daf (16) \u0db1\u0dd2\u0dbd \u0dc0\u0dc1\u0dba\u0dd9\u0db1\u0dca \u0d91\u0dc5\u0dd2\u0daf\u0dd0\u0d9a\u0dca\u0dc0\u0dd3\u0db8\u0da7 \u0db1\u0dd2\u0dba\u0db8\u0dd2\u0dad\u0dc0 \u0dad\u0dd2\u0db6\u0dd4\u0dab \u0dbd\u0dda\u0db6\u0dbb\u0dca \u0db4\u0d9a\u0dca\u0dc2\u0dba\u0dda \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba\u0dda \u0d9a\u0dd9\u0da7\u0dd4\u0db8\u0dca\u0db4\u0dad\u0d9a\u0dca \u0db4\u0dc3\u0dd4\u0d9c\u0dd2\u0dba \u0db6\u0daf\u0dcf\u0daf\u0dcf (\u0db8\u0dd0\u0dba\u0dd2 10) \u0dbb\u0dcf\u0dad\u0dca\u200d\u0dbb\u0dd2\u0dba\u0dda \u0dc4\u0daf\u0dd2\u0dc3\u0dd2\u0dba\u0dda\u0db8 \u0dbb\u0dc4\u0dc3\u0dd2\u0db1\u0dca \u0db4\u0dd2\u0da7 \u0dc0\u0dd3 \u0dad\u0dd2\u0db6\u0dd4\u0dab \u0db6\u0dc0\u0d9a\u0dca\u0daf \u0dc0\u0dcf\u0dbb\u0dca\u0dad\u0dcf \u0dc0\u0dd2\u0dba. "},
{"headline": "\"\u0dba\u0dc5\u0dd2\u0dad\u0dca \u0dbb\u0dcf\u0da2\u0db4\u0d9a\u0dca\u0dc2 \u0db4\u0dcf\u0dbd\u0db1\u0dba\u0d9a\u0dca?\"- \u0d86\u0dab\u0dca\u0da9\u0dd4\u0dc0\u0da7 \u0d85\u0db1\u0dad\u0dd4\u0dbb\u0dd4 \u0d87\u0d9f\u0dc0\u0dd3\u0db8\u0d9a\u0dca", "date": "2017 \u0db8\u0dd0\u0dba\u0dd2 16", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db1\u0dc0 \u0d86\u0dab\u0dca\u0da9\u0dd4\u0dc0 \u0db6\u0dbd\u0dba\u0da7 \u0db4\u0dad\u0dca \u0dc0\u0dd3 \u0daf\u0dd9\u0dc0\u0dc3\u0dbb\u0d9a\u0da7 \u0dc0\u0dd0\u0da9\u0dd2 \u0d9a\u0dcf\u0dbd\u0dba\u0d9a\u0dca \u0d9c\u0dad \u0dc0\u0dd3 \u0d87\u0dad\u0dad\u0dca, \u0da2\u0db1\u0dad\u0dcf\u0dc0\u0da7 \u0daf\u0dd4\u0db1\u0dca \u0db4\u0ddc\u0dbb\u0ddc\u0db1\u0dca\u0daf\u0dd4 \u0db6\u0ddc\u0dc4\u0ddc\u0db8\u0dba\u0d9a\u0dca \u0d89\u0da7\u0dd4\u0d9a\u0dd2\u0dbb\u0dd3\u0db8\u0da7 \u0d85\u0db4\u0ddc\u0dc4\u0ddc\u0dc3\u0dad\u0dca\u0dc0\u0dd3\u0db8 \u0dc4\u0db8\u0dd4\u0dc0\u0dda \u0dba\u0dc5\u0dd2\u0dad\u0dca \u0dc0\u0dbb\u0d9a\u0dca \u0dbb\u0dcf\u0da2\u0db4\u0d9a\u0dca\u0dc2\u0dc0\u0dbb\u0dd4\u0db1\u0dca \u0db6\u0dbd\u0dba\u0da7 \u0db4\u0dad\u0dca\u0dc0\u0dd3\u0db8\u0dda \u0dc4\u0dd0\u0d9a\u0dd2\u0dba\u0dcf\u0dc0 \u0db6\u0dd0\u0dc4\u0dd0\u0dbb \u0db1\u0ddc\u0d9a\u0dc5 \u0dba\u0dd4\u0dad\u0dd4 \u0db6\u0dc0\u0da7 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0dc3\u0d82\u0dc0\u0dd2\u0db0\u0dcf\u0db1\u0dba\u0d9a\u0dca \u0d86\u0dab\u0dca\u0da9\u0dd4\u0dc0\u0da7 \u0d85\u0db1\u0dad\u0dd4\u0dbb\u0dd4 \u0d85\u0d9f\u0dc0\u0dba\u0dd2.  \u0d9c\u0dd0\u0da7\u0dd4\u0db8\u0dca \u0d85\u0db0\u0dca\u200d\u0dba\u0dba\u0db1\u0dba \u0db4\u0dd2\u0dc5\u0dd2\u0db6\u0db3 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0d86\u0dba\u0dad\u0db1\u0dba (International Crisis Group - ICG) \u0d91\u0db8 \u0d85\u0db1\u0dad\u0dd4\u0dbb\u0dd4 \u0d87\u0d9f\u0dc0\u0dd3\u0db8 \u0d9a\u0dbb\u0db1\u0dca\u0db1\u0dda \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0dc0\u0dad\u0dca\u0db8\u0db1\u0dca \u0daf\u0dda\u0dc1\u0db4\u0dcf\u0dbd\u0db1 \u0dc0\u0dcf\u0dad\u0dcf\u0dc0\u0dbb\u0dab\u0dba \u0db4\u0dd2\u0dc5\u0dd2\u0db6\u0db3\u0dc0 \u0daf\u0dd3\u0dbb\u0dca\u0d9d \u0dc0\u0dcf\u0dbb\u0dca\u0dad\u0dcf\u0dc0\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db8\u0dd2\u0db1\u0dd2.  \u0dc3\u0db1\u0dca\u0db0\u0dcf\u0db1 \u0d86\u0dab\u0dca\u0da9\u0dd4\u0dc0\u0dda \u0db4\u0dc5\u0db8\u0dd4 \u0db8\u0dcf\u0dc3 \u0db1\u0db8\u0dba \u0d87\u0dad\u0dd4\u0dbd\u0dad \u0db6\u0ddc\u0dc4\u0ddd \u0da2\u0dba\u0d9c\u0dca\u200d\u0dbb\u0dc4\u0dab \u0dbd\u0db6\u0dcf\u0d9c\u0dd0\u0db1\u0dd3\u0db8\u0da7 \u0dc3\u0db8\u0dad\u0dca \u0dc0\u0dd6 \u0db1\u0db8\u0dd4\u0dad\u0dca \u0d89\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0d9c\u0dad\u0dc0 \u0d9c\u0dd2\u0dba \u0d9a\u0dcf\u0dbd\u0dba \u0dad\u0dd4\u0dc5 \u0d91\u0dba\u0dd2\u0db1\u0dca \u0d89\u0daf\u0dd2\u0dbb\u0dd2\u0dba\u0da7 \u0dba\u0dcf\u0db8\u0da7 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc3\u0dc4 \u0d85\u0d9c\u0db8\u0dd0\u0dad\u0dd2 \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4\u0d9c\u0dda \u0db1\u0dcf\u0dba\u0d9a\u0dad\u0dad\u0dca\u0dc0\u0dba\u0dd9\u0db1\u0dca \u0dba\u0dd4\u0dad\u0dd4 \u0d86\u0dab\u0dca\u0da9\u0dd4\u0dc0 \u0d85\u0db4\u0ddc\u0dc4\u0ddc\u0dc3\u0dad\u0dca \u0dc0\u0dd6\u0dc0\u0dcf \u0db4\u0db8\u0dab\u0d9a\u0dca \u0db1\u0ddc\u0dc0 \u0d87\u0dad\u0dd0\u0db8\u0dca \u0d85\u0d82\u0dc1\u0dc0\u0dbd \u0db4\u0dca\u200d\u0dbb\u0d9c\u0dad\u0dd2\u0dba \u0db4\u0dc0\u0dcf \u0d86\u0db4\u0dc3\u0dd4 \u0dc4\u0dbb\u0dc0\u0dcf \u0d87\u0dad\u0dd2 \u0db6\u0dc0\u0dad\u0dca ICG \u0d86\u0dba\u0dad\u0db1\u0dba \u0dc3\u0db3\u0dc4\u0db1\u0dca \u0d9a\u0dbb\u0dba\u0dd2.  \"\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0daf\u0dd2\u0d9c\u0dd4\u0d9a\u0dcf\u0dbd\u0dd3\u0db1 \u0dc3\u0dcf\u0db8\u0dba\u0d9a\u0dca \u0dc3\u0dc4 \u0daf\u0dda\u0dc1\u0db4\u0dcf\u0dbd\u0dcf\u0db1 \u0db4\u0d9a\u0dca\u0dc2 \u0dc4\u0dcf \u0dc0\u0dcf\u0dbb\u0dca\u0d9c\u0dd2\u0d9a \u0db4\u0daf\u0db1\u0db8 \u0db8\u0dad \u0dc3\u0dc4\u0dba\u0ddd\u0d9c\u0dba \u0dc0\u0dbb\u0dca\u0db0\u0db1\u0dba \u0d9a\u0dd2\u0dbb\u0dd3\u0db8\u0dda \u0daf\u0dd4\u0dbb\u0dca\u0dc0\u0dbd \u0d85\u0db4\u0dda\u0d9a\u0dca\u0dc2\u0dcf \u0db4\u0dc0\u0dcf \u0d85\u0db1\u0dad\u0dd4\u0dbb\u0dd4\u0daf\u0dcf\u0dba\u0d9a \u0dad\u0dad\u0dca\u0dc0\u0dba\u0d9a \u0db4\u0dc0\u0dad\u0dd3,\" \u0dba\u0db1\u0dd4\u0dc0\u0dd9\u0db1\u0dca \u0dc0\u0dcf\u0dbb\u0dca\u0dad\u0dcf\u0dc0\u0dda \u0dc3\u0db3\u0dc4\u0db1\u0dca \u0dc0\u0dda.  \u0db8\u0dd0\u0dad\u0dd2\u0dc0\u0dbb\u0dab \u0dc0\u0dda\u0daf\u0dd2\u0d9a\u0dcf\u0dc0\u0dda\u0daf\u0dd3 \u0db4\u0ddc\u0dbb\u0ddc\u0db1\u0dca\u0daf\u0dd4 \u0dc0\u0dd6 \u0db4\u0dca\u200d\u0dbb\u0d9a\u0dcf\u0dbb \u0daf\u0dd6\u0dc2\u0dd2\u0dad\u0dba\u0db1\u0dca\u0da7 \u0daf\u0dac\u0dd4\u0dc0\u0db8\u0dca \u0d9a\u0dd2\u0dbb\u0dd3\u0db8\u0da7 \u0d85\u0db4\u0ddc\u0dc4\u0ddc\u0dc3\u0dad\u0dca\u0dc0\u0dd3\u0db8, \u0daf\u0dda\u0dc1\u0db4\u0dcf\u0dbd\u0db1 \u0d9d\u0dcf\u0dad\u0db1 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d9a\u0dd2\u0dc3\u0dd2\u0dc0\u0dd9\u0d9a\u0dd4\u0dad\u0dca \u0daf\u0dac\u0dd4\u0dc0\u0db8\u0dca \u0db1\u0ddc\u0dbd\u0dd0\u0db6\u0dd3\u0db8, \u0dba\u0dd4\u0daf \u0d85\u0db4\u0dbb\u0dcf\u0db0 \u0da0\u0ddd\u0daf\u0db1\u0dcf \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db4\u0dd2\u0dba\u0dc0\u0dbb \u0d9c\u0dd0\u0db1\u0dd3\u0db8\u0da7 \u0d85\u0db4\u0ddc\u0dc4\u0ddc\u0dc3\u0dad\u0dca\u0dc0\u0dd3\u0db8, \u0dbb\u0dcf\u0da2\u0dca\u200d\u0dba \u0d86\u0dbb\u0d9a\u0dca\u0dc2\u0d9a \u0dba\u0dcf\u0db1\u0dca\u0dad\u0dca\u200d\u0dbb\u0dab\u0dba \u0db4\u0dca\u200d\u0dbb\u0dad\u0dd2\u0dc3\u0d82\u0dc0\u0dd2\u0db0\u0dcf\u0db1\u0dba \u0db1\u0ddc\u0d9a\u0dd2\u0dbb\u0dd3\u0db8, \u0db1\u0dc0 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0d9a\u0dca \u0dc3\u0db8\u0dca\u0db4\u0dcf\u0daf\u0db1\u0dba \u0d9a\u0dbb\u0db1 \u0db6\u0dc0\u0da7 \u0dc3\u0dc4 \u0d86\u0dbb\u0dca\u0dae\u0dd2\u0d9a\u0dba \u0dba\u0dc5\u0dd2 \u0d9c\u0ddc\u0da9\u0db1\u0d82\u0dc0\u0db1 \u0db6\u0dc0\u0da7 \u0daf\u0dd4\u0db1\u0dca \u0db4\u0dca\u200d\u0dbb\u0dad\u0dd2\u0da5\u0dcf \u0d87\u0dad\u0dd4\u0dc5\u0dd4 \u0db4\u0ddc\u0dbb\u0ddc\u0db1\u0dca\u0daf\u0dd4 \u0d89\u0da7\u0dd4 \u0db1\u0ddc\u0d9a\u0dd2\u0dbb\u0dd3\u0db8 \u0d87\u0dad\u0dd4\u0dc5\u0dd4 \u0d9a\u0dbb\u0dd4\u0dab\u0dd4 \u0d9c\u0dab\u0db1\u0dcf\u0dc0\u0d9a\u0dca \u0db4\u0dd2\u0dc5\u0dd2\u0db6\u0db3\u0dc0 \u0dc0\u0dcf\u0dbb\u0dca\u0dad\u0dcf\u0dc0 \u0daf\u0dd3\u0dbb\u0dca\u0d9d \u0dc0\u0dd2\u0dc3\u0dca\u0dad\u0dbb\u0dba\u0d9a\u0dca \u0d9a\u0dbb\u0dba\u0dd2.   ICG \u0d86\u0dba\u0dad\u0db1\u0dba \u0db4\u0dd9\u0db1\u0dca\u0dc0\u0dcf\u0daf\u0dd9\u0db1 \u0db4\u0dbb\u0dd2\u0daf\u0dd2, \u0dc0\u0dd2\u0dc1\u0dda\u0dc2\u0dba\u0dd9\u0db1\u0dca\u0db8 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db1\u0dd2\u0daf\u0dc4\u0dc3\u0dca \u0db4\u0d9a\u0dca\u0dc2\u0dba\u0dda \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2\u0da7 \u0db4\u0d9a\u0dca\u0dc2\u0db4\u0dcf\u0dad\u0dd3 \u0d9a\u0dab\u0dca\u0da9\u0dcf\u0dba\u0db8\u0dca \u0dc3\u0dc4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1\u0da7 \u0db4\u0d9a\u0dca\u0dc2\u0db4\u0dcf\u0dad\u0dcf \u0d9a\u0dab\u0dca\u0da9\u0dcf\u0dba\u0db8\u0dca \u0d85\u0dad\u0dbb \u0db4\u0dc0\u0dad\u0dd2\u0db1 \u0d9a\u0db9 \u0d87\u0daf\u0dd3\u0db8\u0dca \u0dc4\u0dda\u0dad\u0dd4\u0dc0\u0dd9\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0da7 \u0db4\u0d9a\u0dca\u0dc2\u0db4\u0dcf\u0dad\u0dd3 \u0d9a\u0dab\u0dca\u0da9\u0dcf\u0dba\u0db8\u0dca \u0dc3\u0d82\u0dc4\u0dd2\u0db3\u0dd2\u0dba\u0dcf\u0dc0 \u0dc3\u0dc4 \u0dba\u0dc4\u0db4\u0dcf\u0dbd\u0db1\u0dba \u0dc3\u0db8\u0dca\u0db6\u0db1\u0dca\u0db0 \u0db4\u0dca\u200d\u0dbb\u0db0\u0dcf\u0db1 \u0db4\u0dca\u200d\u0dbb\u0dad\u0dd2\u0dc3\u0d82\u0dc3\u0dca\u0d9a\u0dbb\u0dab\u0dc0\u0dbd\u0da7 \u0dc0\u0dd2\u0dbb\u0ddd\u0db0\u0dba \u0daf\u0dd0\u0d9a\u0dca\u0dc0\u0dd3\u0db8 \u0db4\u0dca\u200d\u0dbb\u0dad\u0dd2\u0da5\u0dcf \u0d89\u0da7\u0dd4\u0d9a\u0dd2\u0dbb\u0dd3\u0db8 \u0db4\u0dca\u200d\u0dbb\u0db8\u0dcf\u0daf\u0dc0\u0dd3\u0db8\u0da7 \u0dad\u0dc0\u0dad\u0dca \u0db4\u0dca\u200d\u0dbb\u0db0\u0dcf\u0db1 \u0dc4\u0dda\u0dad\u0dd4\u0dc0\u0d9a\u0dd2.  \u0db8\u0dda \u0dad\u0dad\u0dca\u0dc0\u0dba \u0dc4\u0db8\u0dd4\u0dc0\u0dda, \"\u0d9a\u0dcf\u0dbd\u0dba \u0d89\u0dad\u0dcf \u0d89\u0d9a\u0dca\u0db8\u0db1\u0dd2\u0db1\u0dca \u0d9c\u0dd9\u0dc0\u0dd3 \u0dba\u0db8\u0dd2\u0db1\u0dca \u0db4\u0dc0\u0dad\u0dd3. \u0dbb\u0dcf\u0da2\u0db4\u0d9a\u0dca\u0dc2\u0dc0\u0dbb\u0dd4\u0db1\u0dca\u0d9c\u0dda \u0dba\u0dc5\u0dd2 \u0d86\u0d9c\u0db8\u0db1\u0dba \u0db4\u0dd2\u0dc5\u0dd2\u0db6\u0db3\u0dc0 \u0db4\u0d9a\u0dca\u0dc2 \u0daf\u0dd9\u0d9a\u0dda\u0db8 (\u0dc1\u0dca\u200d\u0dbb\u0dd3\u0dbd\u0db1\u0dd2\u0db4 \u0dc3\u0dc4 \u0d91\u0da2\u0dcf\u0db4) \u0db1\u0dcf\u0dba\u0d9a\u0dba\u0db1\u0dca \u0db1\u0ddc\u0dc3\u0dbd\u0d9a\u0dcf \u0dc4\u0dd0\u0dbb\u0dd2\u0dba \u0dba\u0dd4\u0dad\u0dd4 \u0db1\u0dd0\u0dad,\" \u0dba\u0db1\u0dd4\u0dc0\u0dd9\u0db1\u0dca \u0d9c\u0dd0\u0da7\u0dd4\u0db8\u0dca \u0d85\u0db0\u0dca\u200d\u0dba\u0dba\u0db1\u0dba \u0db4\u0dd2\u0dc5\u0dd2\u0db6\u0db3 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0d86\u0dba\u0dad\u0db1\u0dba \u0d86\u0dab\u0dca\u0da9\u0dd4\u0dc0\u0da7 \u0d85\u0db1\u0dad\u0dd4\u0dbb\u0dd4 \u0d87\u0d9f\u0dc0\u0dd3\u0db8\u0d9a\u0dca \u0d9a\u0dbb\u0dba\u0dd2.  \u0d91\u0dba \u0dc0\u0dd0\u0dc5\u0dd0\u0d9a\u0dca\u0dc0\u0dd3\u0db8 \u0db4\u0dd2\u0dab\u0dd2\u0dc3 \u0d9c\u0dad \u0dba\u0dd4\u0dad\u0dd4 \u0db4\u0dd2\u0dba\u0dc0\u0dbb \u0db4\u0dd2\u0dc5\u0dd2\u0db6\u0db3\u0dc0 \u0d9c\u0dd0\u0da7\u0dd4\u0db8\u0dca \u0d85\u0db0\u0dca\u200d\u0dba\u0dba\u0db1\u0dba \u0db4\u0dd2\u0dc5\u0dd2\u0db6\u0db3 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0d86\u0dba\u0dad\u0db1\u0dba \u0d86\u0dab\u0dca\u0da9\u0dd4\u0dc0\u0da7 \u0db1\u0dd2\u0dbb\u0dca\u0daf\u0dda\u0dc1 \u0d9c\u0dab\u0db1\u0dcf\u0dc0\u0d9a\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0dba\u0dd2: 1. \u0dc3\u0dd2\u0dba\u0dbd\u0dd4 \u0db4\u0dd4\u0dbb\u0dc0\u0dd0\u0dc3\u0dd2\u0dba\u0db1\u0dca\u0d9c\u0dda \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d86\u0dbb\u0d9a\u0dca\u0dc2\u0dcf \u0d9a\u0dd9\u0dbb\u0dd9\u0db1 \u0dc3\u0db3\u0dc4\u0dcf \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0db4\u0dca\u200d\u0dbb\u0db0\u0dcf\u0db1\u0dad\u0dca\u0dc0\u0dba\u0dd9\u0db1\u0dca \u0db8\u0dc4\u0da2\u0db1\u0dad\u0dcf\u0dc0 \u0daf\u0dd0\u0db1\u0dd4\u0dc0\u0dad\u0dca \u0d9a\u0dd2\u0dbb\u0dd3\u0db8\u0dda \u0dc0\u0dd0\u0da9\u0dc3\u0da7\u0dc4\u0db1\u0dca \u0daf\u0dd2\u0dba\u0dad\u0dca \u0d9a\u0dbb\u0db8\u0dd2\u0db1\u0dca \u0db1\u0dc0 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0 \u0d9a\u0dd9\u0da7\u0dd4\u0db8\u0dca\u0db4\u0dad\u0dca \u0d9a\u0dd2\u0dbb\u0dd3\u0db8\u0dda \u0d8b\u0dad\u0dca\u0dc3\u0dcf\u0dc4\u0dba \u0daf\u0dd9\u0d9c\u0dd4\u0dab \u0d9a\u0dd2\u0dbb\u0dd3\u0db8 2. \u0d8b\u0dad\u0dd4\u0dbb\u0dda \u0dc3\u0dc4 \u0db1\u0dd0\u0d9c\u0dd9\u0db1\u0dc4\u0dd2\u0dbb \u0dc3\u0dd2\u0dc0\u0dd2\u0dbd\u0dca \u0db4\u0dbb\u0dd2\u0db4\u0dcf\u0dbd\u0db1\u0dba \u0dc3\u0dca\u0dae\u0dcf\u0db4\u0dd2\u0dad \u0d9a\u0dbb \u0da2\u0db1\u0dad\u0dcf \u0dc0\u0dd2\u0dc1\u0dca\u0dc0\u0dcf\u0dc3\u0dba \u0daf\u0dd2\u0db1\u0dcf\u0d9c\u0dd0\u0db1\u0dd3\u0db8 \u0db4\u0dd2\u0dab\u0dd2\u0dc3;   \u0d85) \u0dc4\u0db8\u0dd4\u0daf\u0dcf\u0dc0 \u0dba\u0da7\u0dad\u0dda \u0db4\u0dc0\u0dad\u0dd2\u0db1 \u0d89\u0da9\u0db8\u0dca \u0dba\u0dc5\u0dd2 \u0d89\u0da9\u0db8\u0dca \u0dc4\u0dd2\u0db8\u0dd2\u0dba\u0db1\u0dca\u0da7 \u0dbd\u0db6\u0dcf\u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0daf\u0dcf\u0db8\u0dba \u0dc0\u0dda\u0d9c\u0dc0\u0dad\u0dca \u0d9a\u0dd2\u0dbb\u0dd3\u0db8    \u0d86) \u0db4\u0dca\u200d\u0dbb\u0dcf\u0daf\u0dda\u0dc1\u0dd3\u0dba \u0dc0\u0dca\u200d\u0dba\u0dcf\u0db4\u0dcf\u0dbb\u0dc0\u0dbd\u0da7 \u0dc4\u0dcf\u0db1\u0dd2\u0d9a\u0dbb \u0dbd\u0dd9\u0dc3\u0dd2\u0db1\u0dca \u0dc4\u0db8\u0dd4\u0daf\u0dcf\u0dc0 \u0dc0\u0dca\u200d\u0dba\u0dcf\u0db4\u0dcf\u0dbb\u0dc0\u0dbd \u0db1\u0dd2\u0dbb\u0dad\u0dc0\u0dd3\u0db8 \u0d85\u0dc0\u0dc3\u0db1\u0dca \u0d9a\u0dd2\u0dbb\u0dd3\u0db8    \u0d87) \u0daf\u0dd9\u0db8\u0dc5 \u0dc3\u0dc4 \u0db8\u0dd4\u0dc3\u0dca\u0dbd\u0dd2\u0db8\u0dca \u0da2\u0db1\u0dad\u0dcf\u0dc0 \u0dc0\u0dd9\u0dc3\u0dd9\u0db1 \u0db4\u0dca\u200d\u0dbb\u0daf\u0dda\u0dc1\u0dc0\u0dbd \u0dc4\u0db8\u0dd4\u0daf\u0dcf\u0dc0\u0dda \u0db8\u0dd0\u0daf\u0dd2\u0dc4\u0dad\u0dca\u0dc0\u0dd3\u0db8 \u0db8\u0dad \u0db6\u0dd4\u0daf\u0dca\u0db0 \u0db4\u0dca\u200d\u0dbb\u0dad\u0dd2\u0db8\u0dcf \u0d89\u0daf\u0dd2\u0d9a\u0dd2\u0dbb\u0dd3\u0db8 \u0db1\u0dd0\u0dc0\u0dd0\u0dad\u0dca\u0dc0\u0dd3\u0db8    \u0d88) \u0db1\u0dd3\u0dad\u0dca\u200d\u0dba\u0dcf\u0db1\u0dd4\u0d9a\u0dd6\u0dbd \u0db4\u0dca\u200d\u0dbb\u0dcf\u0daf\u0dda\u0dc1\u0dd3\u0dba \u0daf\u0dda\u0dc1\u0db4\u0dcf\u0dbd\u0db1 \u0d9a\u0da7\u0dba\u0dd4\u0dad\u0dd4 \u0db4\u0dd2\u0dc5\u0dd2\u0db6\u0db3\u0dc0 \u0dbb\u0dc4\u0dc3\u0dca \u0dad\u0ddc\u0dbb\u0dad\u0dd4\u0dbb\u0dd4 \u0dbb\u0dd0\u0dc3\u0dca\u0d9a\u0dd2\u0dbb\u0dd3\u0db8 \u0db1\u0dd0\u0dc0\u0dad\u0dca\u0dc0\u0dd3\u0db8  3. \u0dba\u0dd4\u0daf\u0dca\u0db0\u0dba\u0dda \u0db4\u0dca\u200d\u0dbb\u0dad\u0dd2\u0dc0\u0dd2\u0db4\u0dcf\u0d9a\u0dc0\u0dbd\u0da7 \u0db4\u0dd2\u0dc5\u0dd2\u0dba\u0db8\u0dca \u0dba\u0dd9\u0daf\u0dd3\u0db8\u0dda \u0dc0\u0dd0\u0da9\u0db4\u0dd2\u0dc5\u0dd2\u0dc0\u0dd9\u0dbd \u0dba\u0dc5\u0dd2 \u0dc1\u0d9a\u0dca\u0dad\u0dd2\u0db8\u0dad\u0dca \u0d9a\u0dd2\u0dbb\u0dd3\u0db8 \u0db4\u0dd2\u0dab\u0dd2\u0dc3;    \u0d85) \u0d85\u0dad\u0dd4\u0dbb\u0dd4\u0daf\u0dc4\u0db1\u0dca\u0dc0\u0dd6\u0dc0\u0db1\u0dca \u0db4\u0dd2\u0dc5\u0dd2\u0db6\u0db3 \u0d9a\u0dcf\u0dbb\u0dca\u0dba\u0dcf\u0dbd\u0dba \u0dc0\u0dc4\u0dcf\u0db8 \u0db4\u0dd2\u0dc4\u0dd2\u0da7\u0dd4\u0dc0\u0dd3\u0db8    \u0d86) \u0dc3\u0d82\u0dc4\u0dd2\u0db3\u0dd2\u0dba\u0dcf\u0dc0 \u0db4\u0dd2\u0dc5\u0dd2\u0db6\u0db3 \u0db4\u0dca\u200d\u0dbb\u0dc0\u0dd2\u0da0\u0dcf\u0dbb\u0db1 \u0d9a\u0dcf\u0dbb\u0dca\u0dba \u0dc3\u0dcf\u0db0\u0d9a \u0db6\u0dbd\u0d9a\u0dcf\u0dba\u0dda \u0dc0\u0dcf\u0dbb\u0dca\u0dad\u0dcf\u0dc0 \u0db4\u0dd2\u0dc5\u0dd2\u0d9c\u0dd9\u0db1 \u0d91\u0dc4\u0dd2 \u0db1\u0dd2\u0dbb\u0dca\u0daf\u0dda\u0dc1 \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dd2\u0dbb\u0dd3\u0db8 4. \u0dad\u0dca\u200d\u0dbb\u0dc3\u0dca\u0dad\u0dc0\u0dcf\u0daf\u0dba \u0dc0\u0dd0\u0dc5\u0dd0\u0d9a\u0dca\u0dc0\u0dd3\u0db8\u0dda \u0db4\u0db1\u0dad \u0d85\u0dc4\u0ddd\u0dc3\u0dd2 \u0d9a\u0dbb, \u0daf\u0dd6\u0dc2\u0dd2\u0dad\u0dba\u0db1\u0dca\u0da7 \u0dc3\u0dc4 \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dc5 \u0db4\u0dd4\u0daf\u0dca\u0d9c\u0dbd\u0dba\u0db1\u0dca\u0da7 \u0daf\u0dac\u0dd4\u0dc0\u0db8\u0dca \u0d9a\u0dbb \u0db1\u0dd3\u0dad\u0dd2\u0dba\u0dda \u0d86\u0db0\u0dd2\u0db4\u0dad\u0dca\u200d\u0dba\u0dba \u0dba\u0dc5\u0dd2 \u0db4\u0dd2\u0dc4\u0dd2\u0da7\u0dd4\u0dc0\u0dd3\u0db8  5. \u0d86\u0dbb\u0dca\u0dae\u0dd2\u0d9a \u0db4\u0dca\u200d\u0dbb\u0dad\u0dd2\u0dc3\u0d82\u0dc3\u0dca\u0d9a\u0dbb\u0dab \u0dc3\u0dc4 \u0d86\u0dab\u0dca\u0da9\u0dd4\u0dc0 \u0db8\u0dd4\u0dc4\u0dd4\u0dab\u0daf\u0dd9\u0db1 \u0d85\u0db1\u0dd9\u0d9a\u0dca \u0d9c\u0dd0\u0da7\u0dc5\u0dd4 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db4\u0dd2\u0dba\u0dc0\u0dbb \u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd2\u0d9a \u0db4\u0d9a\u0dca\u0dc2\u0dba \u0dc3\u0dc4 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db1\u0dd2\u0daf\u0dc4\u0dc3\u0dca \u0db4\u0d9a\u0dca\u0dc2\u0dba \u0d85\u0dad\u0dbb \u0d89\u0dc4\u0dbd \u0db4\u0dd9\u0dc5\u0dda \u0d9a\u0db8\u0dd2\u0da7\u0dd4\u0dc0\u0d9a\u0dca \u0db4\u0dad\u0dca\u0d9a\u0dd2\u0dbb\u0dd3\u0db8  \u0d91\u0db8\u0dd9\u0db1\u0dca\u0db8 \u0da2\u0db1\u0dad\u0dcf \u0dc0\u0dd3\u0dbb\u0ddd\u0db0\u0dba\u0d9a\u0da7 \u0dad\u0dd4\u0da9\u0dd4 \u0daf\u0dd2\u0dba \u0dc4\u0dd0\u0d9a\u0dd2, \u0d86\u0dab\u0dca\u0da9\u0dd4\u0dc0\u0dda \u0dc0\u0dd0\u0da9\u0db4\u0dd2\u0dc5\u0dd2\u0dc0\u0dd9\u0dbd\u0da7 \u0dc4\u0dcf\u0db1\u0dd2\u0d9a\u0dbb\u0dc0\u0db1 \u0d86\u0d9a\u0dcf\u0dbb\u0dba\u0dda \u0db4\u0dca\u200d\u0dbb\u0dad\u0dd2\u0dc3\u0d82\u0dc3\u0dca\u0d9a\u0dbb\u0dab \u0d89\u0daf\u0dd2\u0dbb\u0dd2\u0db4\u0dad\u0dca \u0db1\u0ddc\u0d9a\u0dbb\u0db8\u0dd2\u0db1\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0d86\u0dbb\u0dca\u0dae\u0dd2\u0d9a\u0dba\u0da7 \u0dc3\u0dc4\u0dcf\u0dba \u0daf\u0dd2\u0dba \u0dc4\u0dd0\u0d9a\u0dd2 \u0d9a\u0dca\u200d\u0dbb\u0db8 \u0db4\u0dd2\u0dc5\u0dd2\u0db6\u0db3\u0dc0 \u0d86\u0dab\u0dca\u0da9\u0dd4\u0dc0 \u0dc3\u0db8\u0d9c \u0dc3\u0dcf\u0d9a\u0da0\u0dca\u0da1\u0dcf \u0d9a\u0dbb\u0db1 \u0db8\u0dd9\u0db1\u0dca \u0d9c\u0dd0\u0da7\u0dd4\u0db8\u0dca \u0d85\u0db0\u0dca\u200d\u0dba\u0dba\u0db1\u0dba \u0db4\u0dd2\u0dc5\u0dd2\u0db6\u0db3 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0d86\u0dba\u0dad\u0db1\u0dba \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0db8\u0dd6\u0dbd\u0dca\u200d\u0dba \u0d86\u0dba\u0dad\u0db1\u0dc0\u0dbd\u0dd2\u0db1\u0dca \u0d89\u0dbd\u0dca\u0dbd\u0dd3\u0db8\u0d9a\u0dca \u0daf \u0d9a\u0dbb\u0dba\u0dd2.  "},
{"headline": null, "date": null, "news": ""},
{"headline": "\u0db6\u0dad\u0dca\u0dad\u0dbb\u0db8\u0dd4\u0dbd\u0dca\u0dbd\u0da7 \u0dc3\u0dd4\u0db1\u0db8\u0dca\u200d\u0dba \u0d9a\u0dcf\u0dbb\u0dca\u0dba\u0dcf\u0dbd \u0dc0\u0dda\u0dbd\u0dcf\u0dc0\u0d9a\u0dca", "date": "2017 \u0db8\u0dd0\u0dba\u0dd2 17", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db6\u0dad\u0dca\u0dad\u0dbb\u0db8\u0dd4\u0dbd\u0dca\u0dbd \u0db4\u0dca\u200d\u0dbb\u0daf\u0dda\u0dc1\u0dba \u0dc3\u0dc4 \u0d92 \u0d85\u0dc0\u0da7 \u0db4\u0dd2\u0dc4\u0dd2\u0da7\u0dd2 \u0d86\u0dab\u0dca\u0da9\u0dd4\u0dc0\u0dda \u0d9a\u0dcf\u0dbb\u0dca\u0dba\u0dcf\u0dbd \u0dc3\u0db3\u0dc4\u0dcf \u0dc3\u0dd4\u0db1\u0db8\u0dca\u200d\u0dba \u0d9a\u0dcf\u0dbb\u0dca\u0dba\u0dcf\u0dbd \u0dc0\u0dda\u0dbd\u0dcf\u0dc0\u0db1\u0dca \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dd2\u0dbb\u0dd3\u0db8\u0dda \u0db1\u0dd2\u0dba\u0db8\u0dd4 \u0dc0\u0dca\u200d\u0dba\u0dcf\u0db4\u0dd8\u0dad\u0dd2\u0dba\u0d9a\u0da7 \u0d9a\u0dd0\u0db6\u0dd2\u0db1\u0da7\u0dca \u0db8\u0dab\u0dca\u0da9\u0dbd\u0dba\u0dda \u0d85\u0db1\u0dd4\u0db8\u0dd0\u0dad\u0dd2\u0dba \u0dbd\u0dd0\u0db6\u0dd4\u0dab \u0db6\u0dc0 \u0d85\u0daf (\u0db8\u0dd0\u0dba\u0dd2 17) \u0d9a\u0dd0\u0db6\u0dd2\u0db1\u0da7\u0dca \u0d85\u0db1\u0dd4\u0db8\u0dd0\u0dad\u0dd2\u0dba \u0dbd\u0dd0\u0db6\u0dd3 \u0d87\u0dad. \u0db8\u0dd9\u0db8 \u0dad\u0dd3\u0dbb\u0dab\u0dba \u0d9c\u0db1\u0dd4 \u0dbd\u0dd0\u0db6 \u0dad\u0dd2\u0db6\u0dd9\u0db1\u0dca\u0db1\u0dda \u0db4\u0dc3\u0dd4\u0d9c\u0dd2\u0dba 2016 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca \u0db8\u0dcf\u0dc3\u0dba\u0dda \u0db4\u0da7\u0db1\u0dca 2017 \u0da2\u0db1\u0dc0\u0dcf\u0dbb\u0dd2 \u0db8\u0dcf\u0dc3\u0dba \u0dad\u0dd9\u0d9a\u0dca \u0db8\u0dcf\u0dc3 \u0dad\u0dd4\u0db1\u0d9a \u0d9a\u0dcf\u0dbd \u0dc3\u0dd3\u0db8\u0dcf\u0dc0\u0d9a\u0dca \u0d87\u0dad\u0dd4\u0dc5\u0dad \u0db6\u0dad\u0dca\u0dad\u0dbb\u0db8\u0dd4\u0dbd\u0dca\u0dbd \u0db4\u0dca\u200d\u0dbb\u0daf\u0dda\u0dc1\u0dba\u0dda \u0db4\u0dd2\u0dc4\u0dd2\u0da7\u0dd2 \u0d86\u0dab\u0dca\u0da9\u0dd4\u0dc0\u0dda \u0d86\u0dba\u0dad\u0db1 \u0dc0\u0dd9\u0dad \u0db4\u0dd0\u0db8\u0dd2\u0dab\u0dd2 \u0dbb\u0dae\u0dc0\u0dcf\u0dc4\u0db1 \u0dc3\u0d82\u0d9b\u0dca\u200d\u0dba\u0dcf\u0dc0 \u0dc3\u0dd0\u0dbd\u0d9a\u0dd2\u0dbd\u0dca\u0dbd\u0da7 \u0d9c\u0db1\u0dd2\u0db8\u0dd2\u0db1\u0dca \u0dc3\u0dd2\u0daf\u0dd4 \u0d9a\u0dbb\u0db1 \u0dbd\u0daf \u0d85\u0db0\u0dca\u200d\u0dba\u0dba\u0db1\u0dba\u0d9a\u0dd2\u0db1\u0dca \u0db4\u0dc3\u0dd4\u0dc0\u0dba\u0dd2. \u0db4\u0dde\u0daf\u0dca\u0d9c\u0dbd\u0dd2\u0d9a \u0dc0\u0dcf\u0dc4\u0db1 \u0dc4\u0ddd \u0dbb\u0dcf\u0da2\u0d9a\u0dcf\u0dbb\u0dd2 \u0dc0\u0dcf\u0dc4\u0db1 \u0db4\u0dcf\u0dc0\u0dd2\u0da0\u0dca\u0da0\u0dd2 \u0d9a\u0dbb\u0db1 \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca\u0d9c\u0dd9\u0db1\u0dca 58% \u0d9a\u0dca \u0db4\u0db8\u0dab \u0db4\u0dd9\u0dbb\u0dc0\u0dbb\u0dd4 7.00-9.30 \u0d85\u0dad\u0dbb \u0d9a\u0dcf\u0dbb\u0dca\u0dba\u0dcf\u0dbd\u0dba\u0da7 \u0db4\u0dd0\u0db8\u0dd2\u0dab\u0dd9\u0db1 \u0d85\u0dad\u0dbb \u0db4\u0dc3\u0dca\u0dc0\u0dbb\u0dd4 3.00-5.30 \u0dad\u0dca \u0d85\u0dad\u0dbb \u0d94\u0dc0\u0dd4\u0db1\u0dca \u0d9a\u0dcf\u0dbb\u0dca\u0dba\u0dcf\u0dbd\u0dc0\u0dbd\u0dd2\u0db1\u0dca \u0db4\u0dd2\u0da7\u0dc0\u0dd3\u0db8 \u0dc3\u0db3\u0dc4\u0dcf \u0d91\u0db8 \u0dc0\u0dcf\u0dc4\u0db1 \u0db7\u0dcf\u0dc0\u0dd2\u0dad\u0dcf \u0d9a\u0dbb \u0d87\u0dad\u0dd2 \u0db6\u0dc0 \u0db4\u0dd9\u0db1\u0dd3\u0d9c\u0ddc\u0dc3\u0dca \u0d87\u0dad\u0dd2\u0db6\u0dc0 \u0d85\u0daf\u0dcf\u0dc5 \u0d9a\u0dd0\u0db6\u0dd2\u0db1\u0da7\u0dca \u0db4\u0dad\u0dca\u200d\u0dbb\u0dd2\u0d9a\u0dcf\u0dc0\u0dda \u0daf\u0dd0\u0d9a\u0dca\u0dc0\u0dd9\u0dba\u0dd2. \u0d91\u0db8 \u0dad\u0dad\u0dca\u0dc0\u0dba \u0dba\u0da7\u0dad\u0dda \u0db4\u0dd9\u0dbb\u0dc0\u0dbb\u0dd4 7.30 \u0dc3\u0dd2\u0da7 9.30 \u0daf\u0d9a\u0dca\u0dc0\u0dcf \u0d95\u0db1\u0dd1\u0db8 \u0dc0\u0dd9\u0dbd\u0dcf\u0dc0\u0d9a \u0d9a\u0dcf\u0dbb\u0dca\u0dba\u0dcf\u0dbd\u0dba\u0da7 \u0dc0\u0dcf\u0dbb\u0dca\u0dad\u0dcf \u0d9a\u0dd2\u0dbb\u0dd3\u0db8\u0da7\u0dad\u0dca \u0dbb\u0dcf\u0da2\u0d9a\u0dcf\u0dbb\u0dd2 \u0db1\u0dd2\u0db8\u0dc0\u0dd3\u0db8\u0dd9\u0db1\u0dca \u0db4\u0dc3\u0dd4 \u0db4\u0dc3\u0dca\u0dc0\u0dbb\u0dd4 3.15 \u0db4\u0da7\u0db1\u0dca 5.00 \u0daf\u0d9a\u0dca\u0dc0\u0dcf \u0d95\u0db1\u0dd1\u0db8 \u0dc0\u0dda\u0dbd\u0dcf\u0dc0\u0d9a \u0d9a\u0dcf\u0dbb\u0dca\u0dba\u0dcf\u0dbd\u0dba\u0dd9\u0db1\u0dca \u0db6\u0dd0\u0dc4\u0dd0\u0dbb\u0dc0 \u0dba\u0dcf\u0db8\u0da7\u0dad\u0dca \u0dc4\u0dd0\u0d9a\u0dd2\u0dc0\u0dd9\u0db1 \u0db4\u0dbb\u0dd2\u0daf\u0dd2 \u0dc3\u0dd0\u0dbd\u0dc3\u0dd4\u0db8\u0dca \u0d9a\u0dd2\u0dbb\u0dd3\u0db8 \u0d91\u0db8 \u0db1\u0dd2\u0dba\u0db8\u0dd4 \u0dc0\u0dca\u200d\u0dba\u0dcf\u0db4\u0dd8\u0dad\u0dd2\u0dba\u0dda \u0d89\u0dbd\u0d9a\u0dca\u0d9a\u0dba\u0dba\u0dd2. \u0d92 \u0d85\u0dad\u0dbb\u0db8 \u0db8\u0dcf\u0dbd\u0db9\u0dda \u0db4\u0dd2\u0dc4\u0dd2\u0da7\u0dd2 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0dad\u0ddc\u0dbb\u0dad\u0dd4\u0dbb\u0dd4 \u0dad\u0dcf\u0d9a\u0dca\u0dc2\u0dab \u0d86\u0dba\u0dad\u0db1\u0dba (SLIIT) \u0dc3\u0dca\u0dc0\u0dcf\u0db0\u0dd3\u0db1\u0dca \u0d8b\u0dc3\u0dc3\u0dca \u0d85\u0db0\u0dca\u200d\u0dba\u0dcf\u0db4\u0db1 \u0d86\u0dba\u0dad\u0db1\u0dba\u0d9a\u0dca \u0dbd\u0dd9\u0dc3 \u0db4\u0dc0\u0dad\u0dca\u0dc0\u0dcf \u0d9c\u0dd9\u0db1\u0dba\u0dcf\u0db8 \u0dc3\u0db3\u0dc4\u0dcf \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc0\u0dd2\u0dc3\u0dd2\u0db1\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0dbd\u0daf \u0d9a\u0dd0\u0db6\u0dd2\u0db1\u0da7\u0dca \u0db4\u0dad\u0dca\u200d\u0dbb\u0dd2\u0d9a\u0dcf\u0dc0\u0d9a\u0da7 \u0daf \u0d9a\u0dd0\u0db6\u0dd2\u0db1\u0da7\u0dca \u0d85\u0db1\u0dd4\u0db8\u0dd0\u0dad\u0dd2\u0dba \u0dbd\u0dd0\u0db6\u0dd3 \u0d87\u0dad. \u0daf\u0dd2\u0dc5\u0dd2\u0db3\u0dd4\u0d9a\u0db8 \u0db4\u0dd2\u0da7\u0dd4\u0daf\u0dd0\u0d9a\u0dd3\u0db8 \u0db4\u0dd2\u0dbd\u0dd2\u0db6\u0db3 (BIMSTEC) \u0d85\u0db8\u0dcf\u0dad\u0dca\u200d\u0dba \u0dc3\u0db8\u0dd4\u0dc5\u0dd4\u0dc0\u0dda \u0dad\u0dd4\u0db1\u0dca\u0dc0\u0dd9\u0db1\u0dd2 \u0dc3\u0dd0\u0dc3\u0dd2\u0dba \u0db8\u0dda \u0dc0\u0dc3\u0dbb\u0dda \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8\u0dda \u0dba\u0ddd\u0da2\u0db1\u0dcf\u0dc0\u0d9a\u0da7 \u0d9a\u0dd0\u0db6\u0dd2\u0db1\u0da7\u0dca \u0d85\u0db1\u0dd4\u0db8\u0dd0\u0dad\u0dd2\u0dba \u0dbd\u0daf \u0db6\u0dc0 \u0db1\u0dd2\u0dc0\u0dda\u0daf\u0db1\u0dba \u0d9a\u0dd9\u0dbb\u0dd2\u0dab. 1997 \u0dc0\u0dc3\u0dbb\u0dda \u0daf\u0dd3   \u0daf\u0dd2\u0dc5\u0dd2\u0db3\u0dd4\u0d9a\u0db8 \u0db4\u0dd2\u0da7\u0dd4\u0daf\u0dd0\u0d9a\u0dd3\u0db8 \u0db4\u0dd2\u0dc5\u0dd2\u0db6\u0db3 (BIMSTEC) \u0d85\u0db8\u0dcf\u0dad\u0dca\u200d\u0dba \u0dc3\u0db8\u0dd4\u0dc5\u0dd4\u0dc0  \u0db4\u0dd2\u0dc4\u0dd2\u0da7\u0dd4\u0dc0\u0dcf \u0d9c\u0db1\u0dd4 \u0dbd\u0dd0\u0db6\u0dd4\u0db1\u0dda \u0db6\u0d82\u0d9c\u0dca\u0dbd\u0dcf\u0daf\u0dda\u0dc1\u0dba,\u0db7\u0dd6\u0dad\u0dcf\u0db1\u0dba,\u0db1\u0dda\u0db4\u0dcf\u0dbd\u0dba ,\u0d89\u0db1\u0dca\u0daf\u0dd2\u0dba\u0dcf\u0dc0 ,\u0db8\u0dd2\u0dba\u0db1\u0dca\u0db8\u0dcf\u0dbb\u0dba \u0dc3\u0dc4 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0dc3\u0dc4\u0db7\u0dcf\u0d9c\u0dd2\u0dad\u0dca\u0dc0\u0dba\u0dd9\u0db1\u0dd2. \u0db4\u0dc5\u0dcf\u0dad\u0dca \u0db4\u0dcf\u0dbd\u0db1 \u0d86\u0dba\u0dad\u0db1 \u0da1\u0db1\u0dca\u0daf \u0dc0\u0dd2\u0db8\u0dc3\u0dd3\u0db8\u0dca \u0d86\u0da5\u0dcf\u0db4\u0db1\u0dad\u0dca \u0d9a\u0dd9\u0da7\u0dd4\u0db8\u0dca\u0db4\u0dad \u0d85\u0db8\u0dcf\u0dad\u0dca\u200d\u0dba \u0db8\u0dab\u0dca\u0da9\u0dbd \u0d85\u0db1\u0dd4\u0d9a\u0dcf\u0dbb\u0d9a \u0dc3\u0db7\u0dcf\u0dc0\u0d9a\u0dca \u0db8\u0d9c\u0dd2\u0db1\u0dca \u0d85\u0db0\u0dca\u200d\u0dba\u0dba\u0db1\u0dba \u0d9a\u0dbb\u0db1\u0dd4 \u0dbd\u0dd0\u0db6 \u0d87\u0dad\u0dd2 \u0d85\u0dad\u0dbb \u0db8\u0dd0\u0dad\u0dd2\u0dc0\u0dbb\u0dab \u0d9a\u0ddc\u0db8\u0dd2\u0dc3\u0db1\u0dca \u0dc3\u0db7\u0dcf\u0dc0 \u0dc0\u0dd2\u0dc3\u0dd2\u0db1\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0dbd\u0daf \u0d9a\u0dbb\u0dd4\u0dab\u0dd4\u0daf \u0dc3\u0dd0\u0dbd\u0d9a\u0dd2\u0dbd\u0dca\u0dbd\u0da7 \u0d9c\u0db1\u0dd2\u0db8\u0dd2\u0db1\u0dca \u0d85\u0dc0\u0dc3\u0db1\u0dca \u0d9a\u0dd9\u0da7\u0dd4\u0db8\u0dca\u0db4\u0dad \u0dc3\u0d9a\u0dc3\u0dca \u0d9a\u0dbb \u0d87\u0dad\u0dd2 \u0db6\u0dc0\u0dad\u0dca \u0d9a\u0dd0\u0db6\u0dd2\u0db1\u0da7\u0dca \u0db4\u0dad\u0dca\u200d\u0dbb\u0dd2\u0d9a\u0dcf\u0dc0\u0dda \u0daf\u0dd0\u0d9a\u0dca\u0dc0\u0dd9\u0dba\u0dd2. "},
{"headline": "\u0d9a\u0ddc\u0dbb\u0dd2\u0dba\u0dcf\u0db1\u0dd4 \u0daf\u0dda\u0dc1 \u0dc3\u0dd3\u0db8\u0dcf\u0dc0\u0dda \u0d9c\u0dd0\u0da7\u0dd4\u0db8\u0d9a\u0dca \u0d85\u0dad \u0dc5\u0d9f\u0daf?", "date": "2017 \u0db8\u0dd0\u0dba\u0dd2 17", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d9a\u0ddc\u0dbb\u0dd2\u0dba\u0dcf\u0db1\u0dd4 \u0dbb\u0dcf\u0da2\u0dca\u200d\u0dba\u0dba\u0db1\u0dca \u0daf\u0dd9\u0d9a \u0d85\u0dad\u0dbb \u0db4\u0ddc\u0daf\u0dd4 \u0daf\u0dda\u0dc1 \u0dc3\u0dd3\u0db8\u0dcf\u0dc0\u0dda \u0dc4\u0db8\u0dd4\u0daf\u0dcf \u0d9c\u0dd0\u0da7\u0dd4\u0db8\u0d9a\u0dca \u0d87\u0dad\u0dd2\u0dc0\u0dd3\u0db8\u0dda '\u0dc0\u0dd2\u0dc1\u0dcf\u0dbd \u0d85\u0dc0\u0daf\u0dcf\u0db1\u0db8\u0d9a\u0dca'\u0db4\u0dc0\u0dad\u0dd2\u0db1 \u0db6\u0dc0 \u0daf\u0d9a\u0dd4\u0dab\u0dd4 \u0d9a\u0ddc\u0dbb\u0dd2\u0dba\u0dcf\u0dc0\u0dda \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dd6\u0db1\u0dca \u0da2\u0dda-\u0d89\u0db1\u0dca \u0db4\u0dc0\u0dc3\u0dba\u0dd2. \u0d91\u0db8 \u0d85\u0db1\u0dad\u0dd4\u0dbb\u0dd4 \u0d87\u0d9f\u0dc0\u0dd3\u0db8 \u0dc3\u0dd2\u0daf\u0dd4 \u0d9a\u0dd9\u0dbb\u0dd4\u0dab\u0dda \u0d8b\u0dad\u0dd4\u0dbb\u0dd4 \u0d9a\u0ddc\u0dbb\u0dd2\u0dba\u0dcf\u0dc0 \u0dc0\u0dd2\u0dc3\u0dd2\u0db1\u0dca \u0db4\u0dc3\u0dd4\u0d9c\u0dd2\u0dba\u0daf\u0dcf \u0dc3\u0dd2\u0daf\u0dd4 \u0d9a\u0dbb\u0db1 \u0dbd\u0daf \u0db8\u0dd2\u0dc3\u0dba\u0dd2\u0dbd \u0d85\u0dad\u0dca\u0dc4\u0daf\u0dcf \u0db6\u0dd0\u0dbd\u0dd3\u0db8\u0dd9\u0db1\u0dca \u0daf\u0dc0\u0dc3\u0dca \u0d9a\u0dd3\u0db4\u0dba\u0d9a\u0da7 \u0db4\u0dc3\u0dd4\u0dc0\u0dba\u0dd2. \u0d9a\u0dd2\u0db8\u0dca \u0da2\u0ddc\u0db1\u0dca \u0d85\u0db1\u0dca \u0db4\u0dcf\u0dbd\u0db1\u0dba \u0dc0\u0dd2\u0dc3\u0dd2\u0db1\u0dca \u0dc3\u0dd2\u0daf\u0dd4 \u0d9a\u0dbb\u0db1 \u0dbd\u0daf \u0d91\u0db8 \u0db8\u0dd2\u0dc3\u0dba\u0dd2\u0dbd \u0d85\u0dad\u0dca\u0dc4\u0daf\u0dcf \u0db6\u0dd0\u0dbd\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0d9a\u0dca  \u0d9a\u0dc5 \u0daf\u0d9a\u0dd4\u0dab\u0dd4 \u0d9a\u0ddc\u0dbb\u0dd2\u0dba\u0dcf\u0dc0\u0dda \u0d86\u0dbb\u0d9a\u0dca\u0dc2\u0d9a \u0d85\u0db8\u0dcf\u0dad\u0dca\u200d\u0dba\u0dcf\u0d82\u0dc1\u0dba \u0d8b\u0dad\u0dd4\u0dbb\u0dd4 \u0d9a\u0ddc\u0dbb\u0dd2\u0dba\u0dcf\u0db1\u0dd4 \u0db8\u0dd2\u0dc3\u0dba\u0dd2\u0dbd\u0dca \u0dc0\u0dca\u200d\u0dba\u0dcf\u0db4\u0dd8\u0dad\u0dd2\u0dba \u0d9a\u0dbd\u0dd2\u0db1\u0dca \u0d87\u0dc3\u0dca\u0dad\u0db8\u0dda\u0db1\u0dca\u0dad\u0dd4 \u0d9a\u0dbb\u0db1 \u0dbd\u0daf \u0db8\u0da7\u0dca\u0da7\u0db8\u0da7 \u0dc0\u0da9\u0dcf \u0dc0\u0dda\u0d9c\u0dba\u0dd9\u0db1\u0dca \u0d89\u0daf\u0dd2\u0dbb\u0dd2\u0dba\u0da7 \u0dba\u0db8\u0dd2\u0db1\u0dca \u0d87\u0dad\u0dd0\u0dba\u0dd2 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda\u0dba. \u0daf\u0d9a\u0dd4\u0dab\u0dd4 \u0d9a\u0ddc\u0dbb\u0dd2\u0dba\u0dcf\u0dc0\u0dda \u0da2\u0db1\u0dcf\u0db0\u0dd2\u0db4\u0dad\u0dd2 \u0db4\u0daf\u0dc0\u0dd2\u0dba \u0db4\u0dc3\u0dd4\u0d9c\u0dd2\u0dba \u0dc3\u0dad\u0dd2\u0dba\u0dda \u0db7\u0dcf\u0dbb \u0d9c\u0dad\u0dca \u0db8\u0dd6\u0db1\u0dca \u0da2\u0dda-\u0d89\u0db1\u0dca \u0dc3\u0dd2\u0dba \u0d91\u0daf\u0dd2\u0dbb\u0dd2\u0dc0\u0dcf\u0daf\u0dd3 \u0dbb\u0dcf\u0da2\u0dca\u200d\u0dba\u0dba\u0dda \u0db1\u0dcf\u0dba\u0d9a \u0d9a\u0dd2\u0db8\u0dca \u0da2\u0ddc\u0db1\u0dca \u0d85\u0db1\u0dca \u0db8\u0dd4\u0dab\u0d9c\u0dd0\u0dc3\u0dd3\u0db8 \u0dc3\u0db3\u0dc4\u0dcf \u0dad\u0db8\u0dcf \u0db4\u0dca\u0dba\u0ddd\u0db1\u0dca\u0dba\u0dcf\u0db1\u0dca \u0d85\u0d9c\u0db1\u0dd4\u0dc0\u0dbb\u0da7 \u0dba\u0dcf\u0db8\u0da7 \u0d89\u0da9\u0d9a\u0da9 \u0d87\u0dad\u0dd2 \u0db6\u0dc0\u0d9a\u0dca \u0d9a\u0dd2\u0dba\u0dcf \u0dad\u0dd2\u0db6\u0dd4\u0dab\u0dd2. \u0d91\u0dc4\u0dd9\u0dad\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0d85\u0dbd\u0dd4\u0dad\u0dca\u0db8 \u0db4\u0dca\u200d\u0dbb\u0d9a\u0dcf\u0dc1\u0db1\u0dba \u0d85\u0db1\u0dd4\u0dc0 \u0daf\u0dd9\u0dbb\u0da7 \u0d85\u0dad\u0dbb \u0dc3\u0db6\u0db3\u0dad\u0dcf \u0daf\u0dd0\u0da9\u0dd2 \u0dbd\u0dd9\u0dc3 \u0db4\u0dd2\u0dbb\u0dd2\u0dc4\u0dd9\u0db8\u0dd2\u0db1\u0dca \u0d87\u0dad\u0dd2 \u0db6\u0dc0\u0d9a\u0dca \u0daf\u0d9a\u0dca\u0db1\u0da7 \u0dbd\u0dd0\u0db6\u0dd9\u0dba\u0dd2. \u0d8b\u0dad\u0dd4\u0dbb\u0dd4 \u0d9a\u0ddc\u0dbb\u0dd2\u0dba\u0dcf\u0db1\u0dd4 \u0db1\u0dcf\u0dba\u0d9a\u0dba\u0dcf \u0dc4\u0db8\u0dd4\u0dc0\u0dd3\u0db8\u0da7 \u0d85\u0dc0\u0dc3\u0dca\u0dae\u0dcf\u0dc0\u0d9a\u0dca \u0dbd\u0dd0\u0db6\u0dd9\u0db1\u0dca\u0db1\u0dda\u0db1\u0db8\u0dca \u0d91\u0dba \u0dad\u0db8\u0db1\u0dca\u0da7 \"\u0d9c\u0dde\u0dbb\u0dc0\u0dba\u0d9a\u0dca\" \u0db6\u0dc0 \u0d87\u0db8\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0dad\u0dca \u0db4\u0dca\u200d\u0dbb\u0d9a\u0dcf\u0dc1 \u0d9a\u0dbb \u0d87\u0dad.  \"\u0d9a\u0dd2\u0db8\u0dca \u0da2\u0ddc\u0db1\u0dca \u0d85\u0db1\u0dca \u0dc4\u0db8\u0dd4\u0dc0\u0dd3\u0db8 \u0dc3\u0dd4\u0daf\u0dd4\u0dc3\u0dd4 \u0d86\u0d9a\u0dcf\u0dbb\u0dba\u0da7 \u0dc3\u0dd2\u0daf\u0dd4\u0dc0\u0db1\u0dca\u0db1\u0dda \u0db1\u0db8\u0dca, \u0db8\u0db8 \u0db1\u0dd2\u0dc3\u0dd0\u0d9a\u0dc0\u0db8 \u0d94\u0dc4\u0dd4 \u0dc4\u0db8\u0dd4\u0dc0\u0dd9\u0db1\u0dc0\u0dcf. \u0d91\u0dba \u0db8\u0da7 \u0d9c\u0dde\u0dbb\u0dc0\u0dba\u0d9a\u0dca\" \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0db6\u0dca\u0dbd\u0dd6\u0db8\u0dca\u0db6\u0dbb\u0dca\u0d9c\u0dca \u0db4\u0dd4\u0dc0\u0dad\u0dca \u0dc3\u0dda\u0dc0\u0dba\u0da7 \u0db4\u0dca\u200d\u0dbb\u0d9a\u0dcf\u0dc1 \u0d9a\u0dbb \u0dad\u0dd2\u0db6\u0dd4\u0dab\u0dd2. \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d91\u0db8 \u0db4\u0dca\u200d\u0dbb\u0d9a\u0dcf\u0dc1\u0dba \u0d9a\u0dc5\u0dda \u0d8b\u0dad\u0dd4\u0dbb\u0dd4 \u0d9a\u0ddc\u0dbb\u0dd2\u0dba\u0dcf\u0dc0\u0dda \u0db1\u0dca\u200d\u0dba\u0dc2\u0dca\u0da7\u0dd2\u0d9a \u0d85\u0dad\u0dca\u0dc4\u0daf\u0dcf \u0db6\u0dd0\u0dbd\u0dd3\u0db8\u0dca \u0dc4\u0db8\u0dd4\u0dc0\u0dda \u0daf\u0dd9\u0dbb\u0da7 \u0d85\u0dad\u0dbb \u0d8b\u0dab\u0dd4\u0dc3\u0dd4\u0db8\u0dca \u0dad\u0dad\u0dca\u0dc0\u0dba\u0d9a\u0dca \u0d8b\u0daf\u0d9c\u0dad\u0dc0  \u0dad\u0dd2\u0db6\u0dd2\u0dba\u0daf\u0dd3 \u0dba. "},
{"headline": "\u0dc0\u0dba\u0dc3 \u0d85\u0dc3\u0dd6\u0daf\u0dd9\u0d9a\u0dba\u0dd2 - \u0d87\u0db8\u0dad\u0dd2 \u0dc0\u0dd2\u0db7\u0dcf\u0d9c\u0dba \u0dc3\u0db8\u0dad\u0dca", "date": "2017 \u0db8\u0dd0\u0dba\u0dd2 17", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0daf\u0dd6\u0dc2\u0dab \u0da0\u0ddd\u0daf\u0db1\u0dcf\u0dc0\u0dbd\u0da7 \u0dc0\u0dbb\u0daf\u0d9a\u0dbb\u0dd4 \u0d9a\u0dbb\u0db1\u0dd4 \u0dbd\u0dd0\u0db6 \u0dc3\u0dd2\u0dbb\u0db6\u0dad\u0dca \u0d9a\u0db8\u0dd2\u0db1\u0dca \u0dc3\u0dd2\u0da7\u0dd2\u0db1 \u0d85\u0dc3\u0dd6 \u0daf\u0dd9\u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0dc4\u0dd2\u0da7\u0db4\u0dd4 \u0db8\u0dc4\u0d87\u0db8\u0dad\u0dd2 \u0dc0\u0dbb\u0dba\u0dd9\u0d9a\u0dca \u0db4\u0dcf\u0dc3\u0dbd\u0dca \u0dc4\u0dd0\u0dbb\u0dba\u0dcf\u0db8\u0dda \u0dc0\u0dd2\u0db7\u0dcf\u0d9c\u0dba \u0dc3\u0db8\u0dad\u0dca \u0dc0\u0dd6 \u0db6\u0dc0 \u0d89\u0db1\u0dca\u0daf\u0dd2\u0dba\u0dcf\u0dc0\u0dd9\u0db1\u0dca  \u0dc0\u0dcf\u0dbb\u0dca\u0dad\u0dcf \u0dc0\u0dd9\u0dba\u0dd2. \u0d8b\u0dad\u0dd4\u0dbb\u0dd4 \u0d89\u0db1\u0dca\u0daf\u0dd2\u0dba\u0dcf\u0dc0\u0dda \u0dc4\u0dbb\u0dca\u0dba\u0dcf\u0db1\u0dcf \u0db4\u0dca\u200d\u0dbb\u0dcf\u0db1\u0dca\u0dad\u0dba\u0dda \u0db8\u0dc4\u0d87\u0db8\u0dad\u0dd2\u0dc0\u0dbb\u0dba\u0dcf \u0dc4\u0dd0\u0da7\u0dd2\u0dba\u0da7 \u0dc4\u0dad\u0dbb \u0dc0\u0dad\u0dcf\u0dc0\u0d9a\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5  \u0d95\u0db8\u0dca \u0db4\u0dca\u200d\u0dbb\u0d9a\u0dcf\u0dc1\u0dca \u0da0\u0dde\u0dad\u0dbd\u0dcf (Om Prakash Chautala) \u0daf\u0dd2\u0dbd\u0dca\u0dbd\u0dd2 \u0d85\u0d9c\u0db1\u0dd4\u0dc0\u0dbb \u0da7\u0dd2\u0dc4\u0dcf\u0dbb\u0dca(Tihar) \u0db6\u0db1\u0dca\u0db0\u0db1\u0dcf\u0d9c\u0dcf\u0dbb\u0dba\u0dda \u0daf\u0dd3  \u0daf\u0ddc\u0dc5\u0dc4 \u0dc0\u0dc3\u0dbb \u0db4\u0dcf\u0dc3\u0dbd\u0dca \u0dc4\u0dd0\u0dbb\u0dba\u0dcf\u0db8\u0dda \u0dc0\u0dd2\u0db7\u0dcf\u0d9c\u0dba\u0da7 \u0db4\u0dd9\u0db1\u0dd3\u0dc3\u0dd2\u0da7 \u0d87\u0dad\u0dd2 \u0d85\u0dad\u0dbb \u0d94\u0dc4\u0dd4 \u0d89\u0db1\u0dca \u0dc3\u0db8\u0dad\u0dca \u0dc0\u0dd3 \u0d87\u0dad.   \u0dc3\u0dd2\u0dbb \u0da2\u0dd3\u0dc0\u0dd2\u0dad\u0dba \u0d9c\u0dd9\u0dc0\u0db1 \u0d85\u0dad\u0dbb\u0dc0\u0dcf\u0dbb\u0dba\u0dda \u0dc0\u0da9\u0dcf\u0dad\u0dca \u0d85\u0dbb\u0dca\u0dae\u0dc0\u0dad\u0dca \u0daf\u0dd9\u0dba\u0d9a\u0dca \u0dc3\u0dd2\u0daf\u0dd4 \u0d9a\u0dd2\u0dbb\u0dd3\u0db8\u0da7 \u0dc3\u0dd2\u0dba \u0db4\u0dd2\u0dba\u0dcf \u0dad\u0dd3\u0dbb\u0dab\u0dba \u0d9a\u0dc5 \u0db6\u0dc0 \u0dc4\u0dd2\u0da7\u0db4\u0dd4 \u0db8\u0dc4 \u0d87\u0db8\u0dad\u0dd2\u0dc0\u0dbb\u0dba\u0dcf\u0d9c\u0dda \u0db4\u0dd4\u0dad\u0dca\u200d\u0dbb\u0dba\u0dcf \u0dc0\u0db1 \u0d85\u0db7\u0dcf\u0dba\u0dd2 \u0da0\u0dde\u0dad\u0dbd\u0dcf \u0db4\u0dc0\u0dc3\u0dba\u0dd2. \u0d95\u0db8\u0dca \u0db4\u0dca\u200d\u0dbb\u0d9a\u0dcf\u0dc1\u0dca \u0da0\u0dde\u0dad\u0dbd\u0dcf \u0dc3\u0dd2\u0dbb\u0d9c\u0dad \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dab\u0dda \u0d94\u0dc4\u0dd4 \u0db6\u0dbd\u0dba\u0dda \u0dc3\u0dd2\u0da7\u0dd2\u0dba\u0daf\u0dd3 \u0d9c\u0dd4\u0dbb\u0dd4\u0dc0\u0dbb\u0dd4\u0db1\u0dca \u0db6\u0db3\u0dc0\u0dcf \u0d9c\u0dd0\u0db1\u0dd3\u0db8\u0dda \u0daf\u0dd3 \u0d85\u0db1\u0dd2\u0dc3\u0dd2 \u0d9a\u0dca\u200d\u0dbb\u0dd2\u0dba\u0dcf \u0dc3\u0dd2\u0daf\u0dd4 \u0d9a\u0dbb\u0db1 \u0dbd\u0daf \u0db6\u0dc0\u0da7 \u0d91\u0dbd\u0dca\u0dbd \u0dc0\u0dd6 \u0da0\u0ddd\u0daf\u0db1\u0dcf\u0dc0\u0dbd\u0da7 \u0dc0\u0dd0\u0dbb\u0daf\u0dd2\u0d9a\u0dbb\u0dd4 \u0db6\u0dc0 \u0d85\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0dad\u0dd3\u0db1\u0dca\u0daf\u0dd4 \u0d9a\u0dd2\u0dbb\u0dd3\u0db8\u0dd9\u0db1\u0dd2. \u0dad\u0db8 \u0db4\u0dd2\u0dba\u0dcf \u0dc3\u0dd2\u0dbb\u0d9c\u0dd9\u0dba \u0dad\u0dd4\u0dc5 \u0db4\u0dd2\u0dc4\u0dd2\u0da7\u0dd2 \u0db4\u0dd4\u0dc3\u0dca\u0dad\u0d9a\u0dcf\u0dbd\u0dba \u0daf\u0dd2\u0db1\u0db4\u0dad\u0dcf\u0db8 \u0db4\u0dcf\u0dc0\u0dd2\u0da0\u0dca\u0da0\u0dd2 \u0d9a\u0dc5 \u0db6\u0dc0\u0dad\u0dca  \u0d85\u0db7\u0dcf\u0dba\u0dd2 \u0da0\u0dde\u0dad\u0dbd\u0dcf \u0db4\u0dc0\u0dc3\u0dba\u0dd2.  \"\u0db8\u0d9c\u0dda \u0db4\u0dd2\u0dba\u0dcf \u0db4\u0ddc\u0dad\u0dca\u0db4\u0dad\u0dca  \u0db4\u0dd4\u0dc0\u0dad\u0dca\u0db4\u0dad\u0dca \u0d9a\u0dd2\u0dba\u0dc0\u0db1\u0dc0\u0dcf. \u0d94\u0dc4\u0dd4 \u0d9a\u0dd0\u0db8\u0dad\u0dd2  \u0db4\u0ddc\u0dad\u0dca\u0db4\u0dad\u0dca \u0db6\u0db1\u0dca\u0db0\u0db1\u0dcf\u0d9c\u0dcf\u0dbb \u0d9a\u0dcf\u0dbb\u0dca\u0dba \u0db8\u0dab\u0dca\u0da9\u0dbd\u0dba \u0db8\u0d9c\u0dd2\u0db1\u0dca \u0dbd\u0db6\u0dcf \u0d9c\u0dad\u0dca\u0dad\u0dcf. \u0d94\u0dc4\u0dd4 \u0dbd\u0ddd\u0d9a\u0dba\u0dda \u0dc1\u0dca\u200d\u0dbb\u0dda\u0dc2\u0dca\u0da8 \u0daf\u0dda\u0dc1\u0db4\u0dcf\u0dbd\u0db1 \u0da0\u0dbb\u0dd2\u0dad \u0d9a\u0dd2\u0dba\u0dd9\u0dc0\u0dca\u0dc0\u0dcf\" \u0d85\u0db7\u0dcf\u0dba\u0dd2 \u0da0\u0dde\u0dad\u0dbd\u0dcf \u0dad\u0dc0\u0daf\u0dd4\u0dbb\u0da7\u0dad\u0dca \u0dc3\u0db3\u0dc4\u0db1\u0dca \u0d9a\u0dbb\u0dba\u0dd2. 1999 -2000 \u0d85\u0dad\u0dbb \u0d9a\u0dcf\u0dbd \u0dc0\u0d9a\u0dc0\u0dcf\u0db1\u0dd4\u0dc0\u0dda \u0d9c\u0dd4\u0dbb\u0dd4\u0dc0\u0dbb\u0dd4\u0db1\u0dca \u0db6\u0db3\u0dc0\u0dcf \u0d9c\u0dd0\u0db1\u0dd3\u0db8\u0dda \u0dc0\u0dca\u200d\u0dba\u0dcf\u0db4\u0dd8\u0dad\u0dd2\u0dba\u0d9a \u0daf\u0dd3 \u0dc0\u0dca\u200d\u0dba\u0dcf\u0da2  \u0dbd\u0dd2\u0db4\u0dd2\u0dbd\u0dda\u0d9b\u0db1 \u0dc3\u0d9a\u0dc3\u0dca \u0d9a\u0dd2\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc4\u0dd2\u0da7\u0db4\u0dd4 \u0db8\u0dc4\u0d87\u0db8\u0dad\u0dd2 \u0d95\u0db8\u0dca \u0db4\u0dca\u200d\u0dbb\u0d9a\u0dcf\u0dc1\u0dca \u0da0\u0dde\u0dad\u0dbd\u0dcf \u0d87\u0dad\u0dd4\u0dc5\u0dd4 \u0dad\u0dc0\u0dad\u0dca \u0db4\u0db1\u0dc3\u0dca \u0dc4\u0dad\u0dbb \u0daf\u0dd9\u0db1\u0d9a\u0dd4 \u0dc0\u0dbb\u0daf\u0d9a\u0dbb\u0dd4\u0dc0\u0db1\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dab\u0dd2. \u0da0\u0dd6\u0daf\u0dd2\u0dad\u0dba\u0db1\u0dca \u0d9c\u0dd4\u0dbb\u0dd4 \u0db4\u0daf\u0dc0\u0dd2 \u0dc3\u0db3\u0dc4\u0dcf \u0d85\u0dbd\u0dca\u0dbd\u0dc3\u0dca \u0dbd\u0db6\u0dcf \u0d9c\u0db1\u0dd2\u0db8\u0dd2\u0db1\u0dca \u0db1\u0dd4\u0dc3\u0dd4\u0daf\u0dd4\u0dc3\u0dd4 \u0db4\u0dd4\u0daf\u0dca\u0d9c\u0dbd\u0dba\u0db1\u0dca\u0da7 \u0d85\u0db1\u0dd4\u0d9c\u0dca\u200d\u0dbb\u0dc4 \u0daf\u0dd0\u0d9a\u0dca\u0dc0\u0dd3\u0db8\u0dd9\u0db1\u0dca \u0db8\u0db1\u0dcf \u0dba\u0ddd\u0d9c\u0dca\u200d\u0dba\u0dad\u0dcf\u0dc0\u0d9a\u0dca \u0dc3\u0dc4\u0dd2\u0dad \u0db4\u0dd4\u0daf\u0dca\u0d9c\u0dbd\u0dba\u0db1\u0dca\u0da7 \u0d85\u0dc3\u0dcf\u0db0\u0dcf\u0dbb\u0dab\u0dba\u0d9a\u0dca \u0dc3\u0dd2\u0daf\u0dd4 \u0dc0\u0dd6 \u0db6\u0dc0 \u0d91\u0db8 \u0db1\u0da9\u0dd4\u0dc0\u0dda \u0db4\u0dd0\u0db8\u0dd2\u0dab\u0dd2\u0dbd\u0dca\u0dbd\u0dda \u0db1\u0dd3\u0dad\u0dd2\u0da5\u0dc0\u0dbb\u0dd4 \u0d85\u0db0\u0dd2\u0d9a\u0dbb\u0dab\u0dba\u0da7 \u0db4\u0dd9\u0db1\u0dca\u0dc0\u0dcf \u0daf\u0dd4\u0db1\u0dca\u0dc4.   \u0d95\u0db8\u0dca \u0db4\u0dca\u200d\u0dbb\u0d9a\u0dcf\u0dc1\u0dca \u0da0\u0dde\u0dad\u0dbd\u0dcf \u0d89\u0db1\u0dca\u0daf\u0dd2\u0dba\u0dcf\u0dc0\u0dda \u0da2\u0dcf\u0dad\u0dd2\u0d9a \u0dbd\u0ddd\u0d9a\u0dca \u0daf\u0dcf\u0dbd\u0dca \u0db4\u0d9a\u0dca\u0dc2\u0dba\u0dda \u0db1\u0dcf\u0dba\u0d9a\u0dba\u0dcf \u0dc0\u0dd2\u0dba. \u0d94\u0dc4\u0dd4 \u0dc4\u0dd2\u0da7\u0db4\u0dd4 \u0db1\u0dd2\u0dba\u0ddd\u0da2\u0dca\u200d\u0dba \u0d85\u0d9c\u0db8\u0dd0\u0dad\u0dd2  \u0daf\u0dda\u0dc0\u0dca \u0dbd\u0dcf\u0dbd\u0dca \u0d9c\u0dda \u0db4\u0dd4\u0dad\u0dca\u200d\u0dbb\u0dba\u0dd9\u0d9a\u0dd2. "},
{"headline": "'\u0dbd\u0ddc\u0dc0 \u0dc3\u0dd0\u0dc4\u0dd0\u0dbd\u0dca\u0dbd\u0dd4\u0dad\u0db8 \u0da0\u0db1\u0dca\u0daf\u0dca\u200d\u0dbb\u0dd2\u0d9a\u0dcf\u0dc0'\u0d89\u0db1\u0dca\u0daf\u0dd3\u0dba \u0dad\u0dbb\u0dd4\u0dab\u0dba\u0d9a\u0dd4\u0d9c\u0dd9\u0db1\u0dca", "date": "2017 \u0db8\u0dd0\u0dba\u0dd2 17", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0daf\u0dc4\u0d85\u0da7 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0d89\u0db1\u0dca\u0daf\u0dd3\u0dba \u0da2\u0dcf\u0dad\u0dd2\u0d9a \u0dad\u0dbb\u0dd4\u0dab\u0dba\u0dd9\u0d9a\u0dd4 \u0dc0\u0dd2\u0dc3\u0dd2\u0db1\u0dca \u0db1\u0dd2\u0dbb\u0dca\u0db8\u0dcf\u0dab\u0dba \u0d9a\u0dbb\u0db1 \u0dbd\u0daf \u0da0\u0db1\u0dca\u0daf\u0dca\u200d\u0dbb\u0dd2\u0d9a\u0dcf\u0dc0\u0d9a\u0dca \u0d87\u0db8\u0dbb\u0dd2\u0d9a\u0dcf\u0dc0\u0dda \u0db1\u0dcf\u0dc3\u0dcf \u0db8\u0db0\u0dca\u200d\u0dba\u0dc3\u0dca\u0dae\u0dcf\u0db1\u0dba\u0dda \u0daf\u0dd3 \u0da2\u0dd4\u0db1\u0dd2 \u0db8\u0dc3 \u0d85\u0db7\u0dca\u200d\u0dba\u0dc0\u0d9a\u0dcf\u0dc1 \u0d9c\u0dad \u0d9a\u0dd2\u0dbb\u0dd3\u0db8\u0da7 \u0db1\u0dd2\u0dba\u0db8\u0dd2\u0dad\u0dba. \u0d91\u0dba \u0dbd\u0ddc\u0dc0 \u0dc3\u0dd0\u0dc4\u0dd0\u0dbd\u0dca\u0dbd\u0dd4\u0dad\u0db8 \u0da0\u0db1\u0dca\u0daf\u0dca\u200d\u0dbb\u0dd2\u0d9a\u0dcf\u0dc0 \u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0 \u0dc0\u0dd2\u0dc1\u0dca\u0dc0\u0dcf\u0dc3 \u0d9a\u0dd9\u0dbb\u0dda. \u0dbb\u0dd2\u0dc6\u0dcf\u0dad\u0dca \u0dc1\u0dcf\u0dbb\u0dd4\u0d9a\u0dca \u0dc0\u0dd2\u0dc3\u0dd2\u0db1\u0dca \u0db1\u0dd2\u0dbb\u0dca\u0db8\u0dcf\u0dab\u0dba \u0d9a\u0dbb\u0db1 \u0dbd\u0daf \u0d9c\u0dca\u200d\u0dbb\u0dd1\u0db8\u0dca 64 \u0d9a\u0dca \u0db6\u0dbb\u0dd2\u0db1\u0dca \u0dba\u0dd4\u0dad\u0dd4 \u0db8\u0dd9\u0db8 \u0d8b\u0db4\u0dcf\u0d82\u0d9c\u0dba \u0dad\u0dbb\u0dd4\u0dab \u0db1\u0dd2\u0dbb\u0dca\u0db8\u0dcf\u0dab \u0dc1\u0dd2\u0dbd\u0dca\u0db4\u0dd3\u0db1\u0dca \u0d85\u0dad\u0dbb \u0dad\u0dbb\u0d9c\u0dba\u0d9a\u0dd2\u0db1\u0dca \u0db4\u0dc5\u0db8\u0dd4 \u0dc3\u0dca\u0dae\u0dcf\u0db1\u0dba\u0da7 \u0dad\u0ddd\u0dbb\u0dcf \u0d9c\u0dd0\u0db1\u0dd2\u0dab\u0dd2. \u0dc3\u0dd2\u0dba \u0db4\u0dca\u200d\u0dbb\u0db0\u0dcf\u0db1 \u0d85\u0dbb\u0db8\u0dd4\u0dab 3-D \u0dad\u0dcf\u0d9a\u0dca\u0dc2\u0dab\u0dba\u0dd9\u0db1\u0dca \u0db8\u0dd4\u0daf\u0dca\u200d\u0dbb\u0dd2\u0dad \u0d9a\u0dcf\u0db6\u0db1\u0dca \u0dc0\u0dc3\u0dca\u0dad\u0dd4\u0dc0\u0d9a\u0dca \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0dc0\u0db1\u0dca\u0db1\u0dda \u0d9a\u0dd9\u0dc3\u0dda\u0daf \u0dba\u0db1\u0dca\u0db1 \u0db4\u0dca\u200d\u0dbb\u0daf\u0dbb\u0dca\u0dc1\u0db1\u0dba \u0d9a\u0dd2\u0dbb\u0dd3\u0db8 \u0dc0\u0db1\u0db6\u0dc0 \u0dbb\u0dd2\u0dc6\u0dcf\u0dad\u0dca \u0dc1\u0dcf\u0dbb\u0dd4\u0d9a\u0dca \u0db4\u0dc0\u0dc3\u0dba\u0dd2. \u0dad\u0db8 \u0db1\u0dd2\u0dbb\u0dca\u0db8\u0dcf\u0dab\u0dba \u0db4\u0dd8\u0dae\u0dd2\u0dc0\u0dd2\u0dba\u0dda \u0d8b\u0db4 \u0d9a\u0d9a\u0dca\u0dc2\u0dba\u0d9a  \u0db4\u0dd0\u0dba \u0dc4\u0dad\u0dbb\u0d9a \u0db8\u0dd9\u0dc4\u0dd9\u0dba\u0dd4\u0db8\u0d9a\u0dca \u0dc3\u0db3\u0dc4\u0dcf \u0d85\u0db7\u0dca\u200d\u0dba\u0dc0\u0d9a\u0dcf\u0dc1 \u0d9c\u0dad \u0d9a\u0dd9\u0dbb\u0dd9\u0db1\u0dd4 \u0d87\u0dad\u0dd0\u0dba\u0dd2  \u0db6\u0dc0 \u0dbb\u0dd2\u0dc6\u0dcf\u0dad\u0dca \u0dc1\u0dcf\u0dbb\u0dd4\u0d9a\u0dca \u0d89\u0db1\u0dca\u0daf\u0dd3\u0dba \u0db8\u0dcf\u0db0\u0dca\u200d\u0dba\u0dba\u0da7 \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba. \u0d89\u0db1\u0dca\u0daf\u0dd3\u0dba \u0d85\u0db7\u0dca\u200d\u0dba\u0dc0\u0d9a\u0dcf\u0dc1 \u0d9a\u0dca\u0dc2\u0dda\u0dad\u0dca\u200d\u0dbb\u0dba\u0dda \u0db4\u0dd4\u0dbb\u0ddd\u0d9c\u0dcf\u0db8\u0dd2\u0dba\u0dd9\u0d9a\u0dd4 \u0dbd\u0dd9\u0dc3 \u0dc3\u0dd0\u0dbd\u0d9a\u0dd9\u0db1 \u0d91\u0dbb\u0da7 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dd9\u0d9a\u0dd4 \u0dc0\u0dd6 \u0d85\u0db6\u0dca\u0daf\u0dd4\u0dbd\u0dca \u0d9a\u0dbd\u0dcf\u0db8\u0dca\u0da7 \u0d9c\u0dde\u0dbb\u0dc0\u0dba\u0d9a\u0dca \u0dc0\u0dc1\u0dba\u0dd9\u0db1\u0dca \u0da0\u0db1\u0dca\u0daf\u0dca\u200d\u0dbb\u0dd2\u0d9a\u0dcf\u0dc0 '\u0d85\u0db6\u0dca\u0daf\u0dd4\u0dbd\u0dca\u0dc3\u0dd0\u0da7\u0dca' \u0dbd\u0dd9\u0dc3 \u0db1\u0db8\u0dca \u0d9a\u0dbb \u0d87\u0dad. \u0d9a\u0ddd\u0da9\u0dd4\u0d9a\u0dcf\u0dbb \u0dc0\u0dd2\u0daf\u0dca\u200d\u0dba\u0dcf\u0da5\u0dba\u0dd9\u0d9a\u0dd4 \u0dc0\u0db1 \u0dbb\u0dd2\u0dc6\u0dcf\u0dad\u0dca \u0dad\u0db8\u0dd2\u0dbd\u0dca\u0db1\u0dcf\u0da9\u0dd4\u0dc0\u0dda \u0d9a\u0dd4\u0da9\u0dcf \u0d9c\u0db8\u0dca\u0db8\u0dcf\u0db1\u0dba\u0d9a\u0dd2\u0db1\u0dca \u0db4\u0dd0\u0db8\u0dd2\u0dab\u0dd2 \u0d85\u0dba\u0dd9\u0d9a\u0dd2. \u0db8\u0dda \u0dc0\u0db1 \u0dc0\u0dd2\u0da7 \u0d94\u0dc4\u0dd4 \u0dad\u0db8\u0dd2\u0dbd\u0dca\u0db1\u0dcf\u0da9\u0dd4\u0dc0 \u0db8\u0dd6\u0dbd\u0dc3\u0dca\u0dae\u0dcf\u0db1\u0dba \u0d9a\u0dbb \u0d9c\u0dad\u0dca 'Space Kidz India' \u0d86\u0dba\u0dad\u0db1\u0dba\u0dda \u0db4\u0dca\u200d\u0dbb\u0db0\u0dcf\u0db1 \u0dc0\u0dd2\u0daf\u0dca\u200d\u0dba\u0dcf\u0da5\u0dba\u0dcf \u0dc0\u0dc1\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb\u0dba\u0dd2. 'Space Kidz India' \u0daf\u0dbb\u0dd4\u0dc0\u0db1\u0dca \u0dc3\u0dc4 \u0db1\u0dc0 \u0dba\u0dde\u0dc0\u0db1\u0dba\u0db1\u0dca \u0d85\u0dad\u0dbb \u0dc0\u0dd2\u0daf\u0dca\u200d\u0dba\u0dcf\u0dc0 \u0dc3\u0dc4 \u0d85\u0db0\u0dca\u200d\u0dba\u0dcf\u0db4\u0db1\u0dba \u0db4\u0dca\u200d\u0dbb\u0dc0\u0dbb\u0dca\u0db0\u0db1\u0dba \u0d9a\u0dbb\u0db1\u0dd4 \u0dbd\u0db6\u0db1 \u0d86\u0dba\u0dad\u0db1\u0dba\u0d9a\u0dd2. \u0db8\u0dd9\u0dba \u0dbb\u0dd2\u0dc6\u0dcf\u0dad\u0dca\u0d9c\u0dda \u0db4\u0dc5\u0db8\u0dd4 \u0db1\u0dd2\u0dbb\u0dca\u0db8\u0dcf\u0dab\u0dba \u0db1\u0ddc\u0dc0\u0dda. \u0db4\u0dc4\u0dc5\u0ddc\u0dc3\u0dca \u0dc0\u0dd2\u0dba\u0dda \u0daf\u0dd3 \u0d94\u0dc4\u0dd4 \u0dc0\u0dd2\u0dc3\u0dd2\u0db1\u0dca \u0da2\u0dcf\u0dad\u0dd2\u0d9a \u0db8\u0da7\u0dca\u0da7\u0db8\u0dda \u0dad\u0dbb\u0dd4\u0dab \u0dc0\u0dd2\u0daf\u0dca\u200d\u0dba\u0dcf\u0da5\u0dba\u0db1\u0dca\u0d9c\u0dda \u0dad\u0dbb\u0d9c\u0dba\u0d9a\u0da7 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0d9a\u0dcf\u0dbd\u0d9c\u0dd4\u0dab\u0dba \u0db1\u0dd2\u0dbb\u0dca\u0dab\u0dba \u0d9a\u0dd2\u0dbb\u0dd3\u0db8\u0da7 \u0dba\u0ddc\u0daf\u0dcf \u0d9c\u0db1\u0dd4 \u0dbd\u0db6\u0db1 \u0dc4\u0dd3\u0dbd\u0dd2\u0dba\u0db8\u0dca \u0db6\u0dd0\u0dbd\u0dd4\u0db1\u0dba\u0d9a\u0dca \u0db1\u0dd2\u0dbb\u0dca\u0db8\u0dcf\u0dab\u0dba \u0d9a\u0dc5\u0dda\u0dba. "},
{"headline": "\u0da0\u0dd0\u0db8\u0dca\u0db4\u0dd2\u0dba\u0db1\u0dca\u0dc3\u0dca \u0d9a\u0dd4\u0dc3\u0dbd\u0dcf\u0db1\u0dba: \u0dad\u0dc0\u0daf\u0dd4\u0dbb\u0da7\u0dad\u0dca IPL \u0d9a\u0dca\u200d\u0dbb\u0dd3\u0da9\u0dcf \u0d9a\u0dbb\u0db1\u0dca\u0db1 \u0db8\u0dcf\u0dbd\u0dd2\u0d82\u0d9c\u0da7 \u0d85\u0dc0\u0dc3\u0dbb", "date": "2017 \u0db8\u0dd0\u0dba\u0dd2 17", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d91\u0d82\u0d9c\u0dbd\u0db1\u0dca\u0dad\u0dba\u0dda \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8\u0da7 \u0db1\u0dd2\u0dba\u0db8\u0dd2\u0dad \u0da0\u0dd0\u0db8\u0dca\u0db4\u0dd2\u0dba\u0db1\u0dca\u0dc3\u0dca \u0d9a\u0dd4\u0dc3\u0dbd\u0dcf\u0db1 \u0dad\u0dbb\u0d9c\u0dcf\u0dc0\u0dbd\u0dd2\u0dba \u0dc3\u0db3\u0dc4\u0dcf \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dab\u0dca\u0da9\u0dcf\u0dba\u0db8 \u0dc4\u0dd9\u0da7 (\u0db8\u0dd0\u0dba\u0dd2 18) \u0d8b\u0daf\u0dd1\u0dc3\u0db1 \u0daf\u0dd2\u0dc0\u0dba\u0dd2\u0db1\u0dd9\u0db1\u0dca \u0db4\u0dd2\u0da7\u0dad\u0dca\u0dc0 \u0dba\u0dcf\u0db8\u0da7 \u0db1\u0dd2\u0dba\u0db8\u0dd2\u0dad\u0dba.  \u0d92 \u0dc3\u0db3\u0dc4\u0dcf \u0dbd\u0dc3\u0dd2\u0dad\u0dca \u0db8\u0dcf\u0dbd\u0dd2\u0d82\u0d9c \u0d91\u0d9a\u0dca \u0db1\u0ddc\u0dc0\u0db1 \u0db6\u0dc0 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dca\u200d\u0dbb\u0dd2\u0d9a\u0da7\u0dca \u0d86\u0dba\u0dad\u0db1\u0dba \u0db4\u0dc0\u0dc3\u0dba\u0dd2.  \u0d89\u0db1\u0dca\u0daf\u0dd2\u0dba\u0dcf\u0dc0\u0dda \u0db4\u0dd0\u0dc0\u0dd0\u0dad\u0dca\u0dc0\u0dd9\u0db1 IPL \u0dad\u0dbb\u0d9c\u0dcf\u0dc0\u0dbd\u0dd2\u0dba\u0dda \u0dad\u0dc0\u0daf\u0dd4\u0dbb\u0da7\u0dad\u0dca \u0dbb\u0dd0\u0db3\u0dd3 \u0dc3\u0dd2\u0da7\u0dd3\u0db8 \u0dc3\u0db3\u0dc4\u0dcf \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dca\u200d\u0dbb\u0dd2\u0d9a\u0da7\u0dca \u0d86\u0dba\u0dad\u0db1\u0dba \u0dbd\u0dc3\u0dd2\u0dad\u0dca \u0db8\u0dcf\u0dbd\u0dd2\u0d82\u0d9c\u0da7 \u0d85\u0dc0\u0dc3\u0dbb \u0daf\u0dd3 \u0d87\u0dad. \u0dbd\u0dc3\u0dd2\u0dad\u0dca \u0db8\u0dcf\u0dbd\u0dd2\u0d82\u0d9c \u0db1\u0dd2\u0dba\u0ddd\u0da2\u0db1\u0dba \u0d9a\u0dbb\u0db1 \u0db8\u0dd4\u0db8\u0dca\u0db6\u0dcf\u0dba\u0dd2 \u0d89\u0db1\u0dca\u0da9\u0dd2\u0db1\u0dca\u0dc3\u0dca \u0d9a\u0dab\u0dca\u0da9\u0dcf\u0dba\u0db8 IPL \u0dad\u0dbb\u0d9c\u0dcf\u0dc0\u0dbd\u0dd2\u0dba\u0dda \u0d85\u0dc0\u0dc3\u0db1\u0dca \u0dc0\u0da7\u0dba\u0dda \u0dad\u0dc0\u0db8\u0dad\u0dca \u0d9a\u0dca\u200d\u0dbb\u0dd3\u0da9\u0dcf \u0d9a\u0dbb\u0db1 \u0d85\u0dad\u0dbb \u0d94\u0dc0\u0dd4\u0db1\u0dca \u0db8\u0dd0\u0dba\u0dd2 19 \u0dc0\u0dd9\u0db1\u0dd2\u0daf\u0dcf \u0dad\u0dd3\u0dbb\u0dab\u0dcf\u0dad\u0dca\u0db8\u0d9a \u0d85\u0dc0\u0dc3\u0db1\u0dca \u0db4\u0dd6\u0dbb\u0dca\u0dc0 \u0dad\u0dbb\u0d9c\u0dba\u0d9a\u0da7 \u0dc3\u0dc4\u0db7\u0dcf\u0d9c\u0dd2 \u0dc0\u0dd3\u0db8\u0da7 \u0db1\u0dd2\u0dba\u0db8\u0dd2\u0dad\u0dba. \u0d91\u0db8 \u0dad\u0dbb\u0d9c\u0dba\u0dd9\u0db1\u0dca \u0db8\u0dd4\u0db8\u0dca\u0db6\u0dcf\u0dba\u0dd2 \u0d89\u0db1\u0dca\u0da9\u0dd2\u0db1\u0dca\u0dc3\u0dca \u0d9a\u0dab\u0dca\u0da9\u0dcf\u0dba\u0db8 \u0da2\u0dba\u0d9c\u0dad\u0dc4\u0ddc\u0dad\u0dca \u0dbd\u0dc3\u0dd2\u0dad\u0dca \u0db8\u0dcf\u0dbd\u0dd2\u0d82\u0d9c\u0da7 21 \u0dc0\u0dd9\u0db1\u0dd2\u0daf\u0dcf \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8\u0da7 \u0db1\u0dd2\u0dba\u0db8\u0dd2\u0dad IPL \u0d85\u0dc0\u0dc3\u0db1\u0dca \u0db8\u0dc4\u0dcf \u0dad\u0dbb\u0d9c\u0dba\u0da7 \u0daf \u0d9a\u0dca\u200d\u0dbb\u0dd3\u0da9\u0dcf \u0d9a\u0dd2\u0dbb\u0dd3\u0db8\u0da7 \u0dc3\u0dd2\u0daf\u0dd4 \u0dc0\u0dda. \u0d94\u0dc4\u0dd4\u0da7 \u0d92 \u0dc3\u0db3\u0dc4\u0dcf \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dca\u200d\u0dbb\u0dd2\u0d9a\u0da7\u0dca \u0d86\u0dba\u0dad\u0db1\u0dba\u0dda \u0d85\u0dc0\u0dc3\u0dbb \u0dc4\u0dd2\u0db8\u0dd2\u0dc0 \u0dad\u0dd2\u0db6\u0dda.  \u0db8\u0dda \u0d85\u0db1\u0dd4\u0dc0 \u0d94\u0dc4\u0dd4\u0da7 \u0dbd\u0db6\u0db1 21 \u0dc4\u0dcf 23 \u0dc0\u0dd9\u0db1\u0dd2\u0daf\u0dcf \u0dc3\u0dca\u0d9a\u0ddc\u0da7\u0dca\u0dbd\u0db1\u0dca\u0dad\u0dba \u0dc3\u0db8\u0d9c \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8\u0da7 \u0db1\u0dd2\u0dba\u0db8\u0dd2\u0dad \u0db4\u0dd4\u0dc4\u0dd4\u0dab\u0dd4 \u0dad\u0dbb\u0d9c \u0daf\u0dd9\u0d9a\u0da7 \u0dc3\u0dc4\u0db7\u0dcf\u0d9c\u0dd3 \u0dc0\u0dd3\u0db8\u0dda \u0d89\u0da9\u0d9a\u0da9 \u0d85\u0dc4\u0dd2\u0db8\u0dd2 \u0dc0\u0dd2\u0dba \u0dc4\u0dd0\u0d9a. IPL \u0dad\u0dbb\u0d9c \u0dc3\u0db3\u0dc4\u0dcf \u0dc3\u0dc4\u0db7\u0dcf\u0d9c\u0dd3 \u0dc0\u0dd6 \u0db1\u0dcf\u0dba\u0d9a \u0d87\u0db1\u0dca\u0da2\u0dd9\u0dbd\u0ddd \u0db8\u0dd0\u0dad\u0dd2\u0dc0\u0dca\u0dc3\u0dca \u0dc3\u0dc4 \u0d85\u0dc3\u0dda\u0dbd \u0d9c\u0dd4\u0dab\u0dbb\u0dad\u0db1 \u0dba\u0db1 \u0dc3\u0dd9\u0dc3\u0dd4 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dca\u200d\u0dbb\u0dd3\u0da9\u0d9a\u0dba\u0db1\u0dca\u0da7 \u0db4\u0dc3\u0dd4\u0d9c\u0dd2\u0dba 10 \u0dc0\u0dd9\u0db1\u0dd2\u0daf\u0dcf\u0da7 \u0db4\u0dd9\u0dbb \u0daf\u0dd2\u0dc0\u0dba\u0dd2\u0db1\u0da7 \u0db4\u0dd0\u0db8\u0dd2\u0dab\u0dd9\u0db1 \u0dbd\u0dd9\u0dc3 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dca\u200d\u0dbb\u0dd2\u0d9a\u0da7\u0dca \u0d86\u0dba\u0dad\u0db1\u0dba \u0db1\u0dd2\u0dba\u0ddd\u0d9c \u0d9a\u0dbb \u0dad\u0dd2\u0db6\u0dd2\u0dab\u0dd2. \u0dbd\u0dc3\u0dd2\u0dad\u0dca \u0db8\u0dcf\u0dbd\u0dd2\u0d82\u0d9c \u0d85\u0dc0\u0dc3\u0db1\u0dca \u0dc0\u0dbb\u0da7 \u0db4\u0db1\u0dca\u0daf\u0dd4\u0dc0\u0dcf\u0dbb 50 \u0dad\u0dbb\u0d9c\u0dba\u0d9a\u0dca \u0d9a\u0dca\u200d\u0dbb\u0dd3\u0da9\u0dcf \u0d9a\u0dbb \u0d87\u0dad\u0dca\u0dad\u0dda 2015 \u0dc0\u0dc3\u0dbb\u0dda \u0db1\u0ddc\u0dc0\u0dd0\u0db8\u0dca\u0db6\u0dbb\u0dca \u0db8\u0dcf\u0dc3\u0dba\u0dda\u0daf\u0dd3\u0dba. \u0d86\u0db6\u0dcf\u0db0\u0dd2\u0dad \u0dad\u0dad\u0dca\u0dc0\u0dba \u0dc3\u0dd4\u0dc0 \u0d85\u0dad\u0da7 \u0dc4\u0dd0\u0dbb\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0d94\u0dc4\u0dd4 \u0d9a\u0dca\u200d\u0dbb\u0dd3\u0da9\u0dcf \u0d9a\u0dbb \u0d87\u0dad\u0dca\u0dad\u0dda \u0dc0\u0dd2\u0dc3\u0dca\u0dc3\u0dba\u0dd2 \u0dc0\u0dd2\u0dc3\u0dca\u0dc3 \u0dad\u0dbb\u0d9c \u0dc3\u0db3\u0dc4\u0dcf \u0db4\u0db8\u0dab\u0dd2. \u0d9a\u0dd9\u0dc3\u0dda \u0db1\u0db8\u0dd4\u0dad\u0dca \u0dbd\u0dc3\u0dd2\u0dad\u0dca \u0db8\u0dcf\u0dbd\u0dd2\u0d82\u0d9c \u0db4\u0db1\u0dca\u0daf\u0dd4\u0dc0\u0dcf\u0dbb 50 \u0dc4\u0dda \u0dad\u0dbb\u0d9c \u0dc3\u0db3\u0dc4\u0dcf \u0dba\u0dc4\u0db4\u0dad\u0dca \u0dc1\u0dcf\u0dbb\u0dd3\u0dbb\u0dd2\u0d9a \u0dba\u0ddd\u0d9c\u0dca\u200d\u0dba\u0dad\u0dcf\u0dc0\u0dd9\u0db1\u0dca \u0db4\u0dc3\u0dd4\u0dc0\u0db1 \u0db6\u0dc0\u0dad\u0dca \u0d94\u0dc4\u0dd4 \u0d85\u0dad\u0dca\u0daf\u0dd0\u0d9a\u0dd3\u0db8\u0dca \u0db6\u0dc4\u0dd4\u0dbd \u0d9a\u0dca\u200d\u0dbb\u0dd3\u0da9\u0d9a\u0dba\u0dd9\u0d9a\u0dd4 \u0db6\u0dd0\u0dc0\u0dd2\u0db1\u0dca \u0db4\u0dd4\u0dc4\u0dd4\u0dab\u0dd4 \u0dad\u0dbb\u0d9c \u0d85\u0dc4\u0dd2\u0db8\u0dd2\u0dc0\u0dd3\u0db8 \u0d91\u0dad\u0dbb\u0db8\u0dca \u0d9c\u0dd0\u0da7\u0dbd\u0dd4\u0dc0\u0d9a\u0dca \u0db1\u0ddc\u0dc0\u0db1\u0dd4 \u0d87\u0dad\u0dd2  \u0db6\u0dc0\u0dad\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dab\u0dca\u0da9\u0dcf\u0dba\u0db8\u0dda \u0dc0\u0dda\u0d9c \u0db4\u0db1\u0dca\u0daf\u0dd4 \u0db4\u0dd4\u0dc4\u0dd4\u0dab\u0dd4\u0d9a\u0dbb\u0dd4\u0dc0\u0d9a\u0dd4 \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba\u0da7 \u0db4\u0dd0\u0dc0\u0dc3\u0dd3\u0dba.  \u0db8\u0dd9\u0dc0\u0dbb IPL \u0dad\u0dbb\u0d9c\u0dcf\u0dc0\u0dbd\u0dd2\u0dba\u0dda \u0dbd\u0dc3\u0dd2\u0dad\u0dca \u0db8\u0dcf\u0dbd\u0dd2\u0d82\u0d9c \u0d91\u0dad\u0dbb\u0db8\u0dca \u0daf\u0d9a\u0dca\u0dc2\u0dad\u0dcf \u0d85\u0dad\u0dbb\u0da7 \u0db1\u0ddc\u0db4\u0dd0\u0db8\u0dd2\u0dab\u0dd2 \u0d85\u0dad\u0dbb \u0dad\u0dbb\u0d9c 10 \u0d9a\u0da7 \u0d9a\u0dca\u200d\u0dbb\u0dd3\u0da9\u0dcf \u0d9a\u0dbb \u0d9a\u0da9\u0dd4\u0dbd\u0dd4 \u0daf\u0dc4\u0dba\u0d9a\u0dca \u0daf\u0dc0\u0dcf \u0d9c\u0dd0\u0db1\u0dd3\u0db8\u0da7 \u0d94\u0dc4\u0dd4\u0da7 \u0dc4\u0dd0\u0d9a\u0dd2 \u0dc0\u0dd2\u0dba. \u0d94\u0dc4\u0dd4\u0d9c\u0dda \u0db4\u0db1\u0dca\u0daf\u0dd4 \u0dc0\u0dcf\u0dbb\u0dba\u0d9a\u0da7 \u0dbd\u0d9a\u0dd4\u0dab\u0dd4 9 \u0d9a\u0da7 \u0dc0\u0dd0\u0da9\u0dd2 \u0dc3\u0d82\u0d9b\u0dca\u200d\u0dba\u0dcf\u0dc0\u0d9a\u0dca \u0dbd\u0db6\u0dcf\u0d9c\u0dd0\u0db1\u0dd3\u0db8\u0da7 \u0db4\u0dd2\u0dad\u0dd2\u0d9a\u0dbb\u0dd4\u0dc0\u0ddd \u0dc3\u0db8\u0dad\u0dca \u0dc0\u0dd6\u0dc4.  \u0dc4\u0dd9\u0da7 \u0daf\u0dd2\u0db1 \u0dc3\u0dca\u0d9a\u0ddc\u0da7\u0dca\u0dbd\u0db1\u0dca\u0dad\u0dba \u0dc0\u0dd9\u0dad \u0db6\u0dbd\u0dcf \u0dba\u0db1 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dab\u0dca\u0da9\u0dcf\u0dba\u0db8 \u0d91\u0dc4\u0dd2\u0daf\u0dd3 \u0db4\u0dd4\u0dc4\u0dd4\u0dab\u0dd4 \u0dad\u0dbb\u0d9c \u0daf\u0dd9\u0d9a\u0d9a\u0dca \u0d9a\u0dca\u200d\u0dbb\u0dd3\u0da9\u0dcf \u0d9a\u0dbb\u0db1 \u0d85\u0dad\u0dbb \u0d89\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0da0\u0dd0\u0db8\u0dca\u0db4\u0dd2\u0dba\u0db1\u0dca\u0dc3\u0dca \u0d9a\u0dd4\u0dc3\u0dbd\u0dcf\u0db1\u0dba\u0da7 \u0db4\u0dd9\u0dbb \u0d91\u0d82\u0d9c\u0dbd\u0db1\u0dca\u0dad\u0dba\u0dda\u0daf\u0dd3 \u0dad\u0dc0\u0dad\u0dca \u0db4\u0dd4\u0dc4\u0dd4\u0dab\u0dd4 \u0dad\u0dbb\u0d9c\u0dba\u0d9a\u0da7 \u0dc3\u0dc4\u0db7\u0dcf\u0d9c\u0dd3 \u0dc0\u0dd3\u0db8\u0da7 \u0db1\u0dd2\u0dba\u0db8\u0dd2\u0dad\u0dba.  "},
{"headline": "\u0db8\u0db1\u0dca\u0dad\u0dca\u200d\u0dbb\u0dd3 \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb \u0dc0\u0dd2\u0d9a\u0dd2\u0dab\u0dd3\u0db8: \u0db8\u0dda \u0d9a\u0dbb\u0dd4\u0dab\u0dd4 \u0daf\u0dd0\u0db1 \u0dc3\u0dd2\u0da7\u0dd2\u0dba\u0dcf\u0daf?", "date": "2017 \u0db8\u0dd0\u0dba\u0dd2 17", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca \u0dc3\u0dd2\u0dba \u0daf\u0dd9\u0db1\u0dd9\u0d9a\u0dd4\u0da7 \u0d86\u0dc3\u0db1\u0dca\u0db1 \u0db4\u0dd2\u0dbb\u0dd2\u0dc3\u0d9a\u0dca \u0dad\u0db8\u0db1\u0dca\u0da7 \u0dc4\u0dd2\u0db8\u0dd2\u0dc0\u0db1 \u0dad\u0dd3\u0dbb\u0dd4\u0db6\u0daf\u0dd4 \u0dbb\u0dc4\u0dd2\u0dad \u0db8\u0db1\u0dca\u0dad\u0dca\u200d\u0dbb\u0dd3 \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb\u0dba \u0dc0\u0dd9\u0db1\u0dad\u0dca \u0db4\u0dcf\u0dbb\u0dca\u0dc1\u0dc0\u0dba\u0d9a\u0da7 \u0dc0\u0dd2\u0d9a\u0dd4\u0dab\u0dcf \u0d87\u0dad\u0dd2 \u0db6\u0dc0\u0da7 \u0dc0\u0dcf\u0dbb\u0dca\u0dad\u0dcf \u0db4\u0dc5 \u0dc0\u0dda.  \u0db1\u0dd3\u0dad\u0dd2\u0dc0\u0dda\u0daf\u0dd2\u0dba\u0dd9\u0d9a\u0dd4 \u0dc0\u0dd2\u0dc3\u0dd2\u0db1\u0dca \u0d91\u0dba\u0da7 \u0d91\u0dbb\u0dd9\u0dc4\u0dd2\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd9\u0dad \u0db4\u0dd9\u0dad\u0dca\u0dc3\u0db8\u0d9a\u0dca \u0d9c\u0ddc\u0db1\u0dd4 \u0d9a\u0dd2\u0dbb\u0dd3\u0db8\u0dad\u0dca \u0dc3\u0db8\u0d9c \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca\u0da7 \u0dbd\u0db6\u0dcf \u0daf\u0dd9\u0db1 \u0dad\u0dd3\u0dbb\u0dd4\u0db6\u0daf\u0dd4 \u0dbb\u0dc4\u0dd2\u0dad \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb\u0dba \u0db4\u0dd2\u0dc5\u0dd2\u0db6\u0db3 \u0dc3\u0db8\u0dcf\u0da2\u0dba \u0dad\u0dd4\u0dc5 \u0dba\u0dc5\u0dd2 \u0dc3\u0d82\u0dc0\u0dcf\u0daf\u0dba\u0d9a\u0dca \u0db4\u0dd0\u0db1 \u0db1\u0dd0\u0d9c\u0dd3 \u0dad\u0dd2\u0db6\u0dda.  2016 \u0dc0\u0dc3\u0dbb \u0dc3\u0db3\u0dc4\u0dcf\u0dc0\u0db1 \u0d85\u0dba\u0dc0\u0dd0\u0dba \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db8\u0dd2\u0db1\u0dca \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca \u0dc3\u0dc4 \u0dbb\u0da2\u0dba\u0dda \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca\u0da7 \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb \u0dbd\u0db6\u0dcf \u0daf\u0dd3\u0db8 \u0d85\u0dc4\u0ddd\u0dc3\u0dd2 \u0d9a\u0dd2\u0dbb\u0dd3\u0db8\u0da7 \u0d86\u0dab\u0dca\u0da9\u0dd4\u0dc0 \u0dba\u0ddd\u0da2\u0db1\u0dcf \u0d9a\u0dc5 \u0d85\u0dad\u0dbb \u0d91\u0dc3\u0dda \u0db6\u0daf\u0dd4 \u0dc3\u0dc4\u0db1 \u0dbd\u0db6\u0dcf \u0daf\u0dd3\u0db8 \u0db8\u0d9c\u0dd2\u0db1\u0dca \u0dbb\u0da2\u0dba\u0da7 \u0dc0\u0dcf\u0dbb\u0dca\u0dc2\u0dd2\u0d9a\u0dc0 \u0dbb\u0dd4\u0db4\u0dd2\u0dba\u0dbd\u0dca \u0d9a\u0ddd\u0da7\u0dd2 \u0dc4\u0dcf\u0dbb\u0daf\u0dc4\u0dc3\u0d9a \u0d86\u0daf\u0dcf\u0dba\u0db8\u0d9a\u0dca \u0d85\u0dc4\u0dd2\u0db8\u0dd2\u0dc0\u0db1 \u0db6\u0dc0 \u0d91\u0dba\u0da7 \u0dc4\u0dda\u0dad\u0dd4 \u0dc0\u0dc1\u0dba\u0dd9\u0db1\u0dca \u0d86\u0dab\u0dca\u0da9\u0dd4\u0dc0 \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.  \u0d9a\u0dd9\u0dc3\u0dda \u0db1\u0db8\u0dd4\u0dad\u0dca \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca\u0d9c\u0dd9\u0db1\u0dca \u0dc4\u0dcf \u0dbb\u0da2\u0dba\u0dda \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca\u0d9c\u0dd9\u0db1\u0dca \u0d91\u0dba\u0da7 \u0d91\u0dbb\u0dd9\u0dc4\u0dd2\u0dc0 \u0d91\u0dbd\u0dca\u0dbd \u0dc0\u0dd6 \u0daf\u0dd0\u0da9\u0dd2 \u0dc0\u0dd2\u0dbb\u0ddd\u0db0\u0dba \u0dc4\u0db8\u0dd4\u0dc0\u0dda \u0dba\u0dc5\u0dd2\u0dad\u0dca \u0d94\u0dc0\u0dd4\u0db1\u0dca \u0dc0\u0dd9\u0dad \u0dad\u0dd3\u0dbb\u0dd4\u0db6\u0daf\u0dd4 \u0dbb\u0dc4\u0dd2\u0dad \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb \u0dbd\u0db6\u0dcf \u0daf\u0dd3\u0db8\u0da7 \u0d86\u0dab\u0dca\u0da9\u0dd4\u0dc0 \u0d9a\u0da7\u0dba\u0dd4\u0dad\u0dd4 \u0d9a\u0dc5\u0dda\u0dba.    \u0db8\u0dd9\u0dbd\u0dd9\u0dc3 \u0dbd\u0db6\u0dcf\u0daf\u0dd4\u0db1\u0dca \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb \u0dad\u0dd4\u0db1\u0dca\u0dc0\u0dd0\u0db1\u0dd2 \u0db4\u0dcf\u0dbb\u0dca\u0dc1\u0dc0\u0dba\u0d9a\u0da7 \u0dc0\u0dd2\u0d9a\u0dd2\u0dab\u0dd3\u0db8\u0da7 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca \u0dc4\u0dcf \u0dbb\u0da2\u0dba\u0dda \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb\u0db1 \u0db6\u0dc0 \u0db4\u0dc0\u0dc3\u0db1 \u0db1\u0dd3\u0dad\u0dd2\u0da5 \u0db1\u0dcf\u0d9c\u0dcf\u0db1\u0db1\u0dca\u0daf \u0d9a\u0ddc\u0da9\u0dd2\u0dad\u0dd4\u0dc0\u0d9a\u0dca\u0d9a\u0dd4 \u0d91\u0db8\u0d9c\u0dd2\u0db1\u0dca \u0dbb\u0da7\u0da7 \u0dbd\u0dd0\u0db6\u0dd2\u0dba \u0dba\u0dd4\u0dad\u0dd4 \u0dc0\u0dd2\u0dc1\u0dcf\u0dbd \u0db6\u0daf\u0dd4 \u0d86\u0daf\u0dcf\u0dba\u0db8\u0d9a\u0dca \u0d85\u0dc4\u0dd2\u0db8\u0dd2\u0dc0\u0db1 \u0db6\u0dc0 \u0db4\u0dd9\u0db1\u0dca\u0dc0\u0dcf \u0daf\u0dd9\u0dba\u0dd2. \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca\u0da7 \u0dbd\u0db6\u0dcf \u0daf\u0dd3 \u0d87\u0dad\u0dd2 \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb\u0dc0\u0dbd\u0dd2\u0db1\u0dca \u0db4\u0db8\u0dab\u0d9a\u0dca \u0dbb\u0dd4\u0db4\u0dd2\u0dba\u0dbd\u0dca \u0d9a\u0ddd\u0da7\u0dd2 \u0dc4\u0dad\u0dca\u0daf\u0dc4\u0dc3\u0d9a \u0db8\u0dd4\u0daf\u0dbd\u0d9a\u0dca \u0dbb\u0da2\u0dba\u0da7 \u0d85\u0dc4\u0dd2\u0db8\u0dd2\u0dc0\u0db1 \u0db6\u0dc0 \u0d94\u0dc4\u0dd4 \u0d9a\u0dd2\u0dba\u0dcf \u0dc3\u0dd2\u0da7\u0dd3. \u0dc3\u0dcf\u0db8\u0dcf\u0db1\u0dca\u200d\u0dba\u0dba\u0dd9\u0db1\u0dca \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dd9\u0d9a\u0dd4\u0da7 \u0dbd\u0db6\u0dcf \u0daf\u0dd9\u0db1 \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb\u0dba\u0d9a\u0dca \u0d85\u0dbd\u0dd9\u0dc0\u0dd2 \u0d9a\u0dd2\u0dbb\u0dd3\u0db8\u0dd9\u0db1\u0dca \u0d91\u0db8 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dcf\u0da7 \u0dbb\u0dd4\u0db4\u0dd2\u0dba\u0dbd\u0dca \u0dbd\u0d9a\u0dca\u0dc2 \u0daf\u0dd9\u0dc3\u0dd2\u0dba \u0dc0\u0dd2\u0dc3\u0dca\u0dc3\u0dad\u0dca \u0daf\u0dd9\u0dc3\u0dd2\u0dba \u0db4\u0db1\u0dc4\u0dad\u0dca \u0d85\u0dad\u0dbb \u0db8\u0dd4\u0daf\u0dbd\u0d9a\u0dca \u0dbd\u0db6\u0dcf \u0d9c\u0dad \u0dc4\u0dd0\u0d9a\u0dd2 \u0db6\u0dc0 \u0db8\u0ddd\u0da7\u0dbb\u0dca \u0dbb\u0dae \u0dc0\u0dcf\u0dc4\u0db1 \u0d85\u0dbd\u0dd9\u0dc0\u0dd2\u0d9a\u0dbb\u0dd4\u0dc0\u0ddd \u0db4\u0dc0\u0dc3\u0dad\u0dd2. \u0d91\u0dbd\u0dd9\u0dc3 \u0dc0\u0dd2\u0d9a\u0dd4\u0dab\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb\u0dba\u0d9a\u0dca \u0db8\u0dd2\u0dbd\u0daf\u0dd3 \u0d9c\u0dad\u0dca \u0db8\u0ddd\u0da7\u0dbb\u0dca \u0dbb\u0dae \u0d85\u0dbd\u0dd9\u0dc0\u0dd2\u0d9a\u0dbb\u0dd4\u0dc0\u0d9a\u0dd4 \u0dc0\u0db1 \u0dc3\u0db8\u0db1\u0dca\u0dad \u0db4\u0dd9\u0dbb\u0dda\u0dbb\u0dcf \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba \u0dc0\u0dd9\u0dad \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0dc0\u0dbb\u0dca\u0dad\u0db8\u0dcf\u0db1\u0dba\u0dda \u0dbd\u0db6\u0dcf\u0daf\u0dd9\u0db1 \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb \u0dc0\u0dd2\u0d9a\u0dd2\u0dab\u0dd3\u0db8\u0da7 \u0d9a\u0dd2\u0dc3\u0dd2\u0daf\u0dd4 \u0dad\u0dc4\u0db1\u0db8\u0d9a\u0dca \u0db1\u0ddc\u0db8\u0dd0\u0dad\u0dd2 \u0db6\u0dc0\u0dba.  \u0db8\u0db1\u0dca\u0dad\u0dca\u200d\u0dbb\u0dd3 \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb \u0dba\u0da7\u0dad\u0dda \u0db8\u0dd2\u0dbd \u0daf\u0dd3 \u0d9c\u0dad\u0dca \u0db8\u0ddd\u0da7\u0dbb\u0dca \u0dbb\u0dae\u0dba\u0d9a\u0dca \u0dc0\u0dc3\u0dbb \u0db4\u0dc4\u0d9a\u0da7 \u0db4\u0dc3\u0dd4 \u0db4\u0db8\u0dab\u0d9a\u0dca \u0dc0\u0dd2\u0d9a\u0dd2\u0dab\u0dd2\u0dba \u0dc4\u0dd0\u0d9a\u0dd2 \u0db6\u0dc0\u0da7 \u0db4\u0dc3\u0dd4\u0d9c\u0dd2\u0dba \u0db4\u0dcf\u0dbd\u0db1 \u0dc3\u0db8\u0dba\u0dda \u0db4\u0dd0\u0dc0\u0dad\u0dd2 \u0d9a\u0ddc\u0db1\u0dca\u0daf\u0dda\u0dc3\u0dd2\u0dba \u0db8\u0dda \u0dc0\u0db1 \u0dc0\u0dd2\u0da7 \u0d89\u0db1\u0dca \u0d89\u0dc0\u0dad\u0dca \u0d9a\u0dbb \u0d87\u0dad\u0dd2 \u0db6\u0dc0\u0dad\u0dca \u0d94\u0dc4\u0dd4 \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \u0d91\u0dc0\u0d9a \u0dc0\u0dc3\u0dbb \u0db4\u0dc4\u0d9a \u0dc3\u0dd3\u0db8\u0dcf\u0dc0 \u0db4\u0db1\u0dc0\u0dcf \u0dad\u0dd2\u0db6\u0dd2\u0dba\u0daf\u0dd3\u0dad\u0dca \u0dc4\u0ddc\u0dbb \u0dbb\u0dc4\u0dc3\u0dda \u0d91\u0db8 \u0db8\u0ddd\u0da7\u0dbb\u0dca \u0dbb\u0dae \u0dc0\u0dd2\u0d9a\u0dd4\u0dab\u0dcf \u0daf\u0dd0\u0db8\u0dd3\u0db8 \u0dc3\u0dd2\u0daf\u0dd4 \u0dc0\u0dd6 \u0db1\u0db8\u0dd4\u0dad\u0dca \u0db8\u0dda \u0dc0\u0db1 \u0dc0\u0dd2\u0da7 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca, \u0dc0\u0ddb\u0daf\u0dca\u200d\u0dba\u0dc0\u0dbb\u0dd4\u0db1\u0dca \u0d87\u0dad\u0dd4\u0dc5\u0dd4 \u0dbb\u0da2\u0dba\u0dda \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca \u0db4\u0dca\u200d\u0dbb\u0dc3\u0dd2\u0daf\u0dca\u0db0\u0dd2\u0dba\u0dda\u0db8 \u0d94\u0dc0\u0dd4\u0db1\u0dca\u0d9c\u0dda \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb \u0dc0\u0dd2\u0d9a\u0dd4\u0dab\u0dcf \u0daf\u0db8\u0db1 \u0db6\u0dc0 \u0dc3\u0db8\u0db1\u0dca\u0dad \u0db4\u0dd9\u0dbb\u0dda\u0dbb\u0dcf \u0db4\u0dc0\u0dc3\u0dba\u0dd2.  \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca\u0d9c\u0dd9\u0db1\u0dca \u0dc0\u0dd0\u0da9\u0dd2 \u0daf\u0dd9\u0db1\u0dd9\u0d9a\u0dd4 \u0db8\u0dd2\u0dbd\u0daf\u0dd3 \u0d9c\u0dd9\u0db1 \u0d87\u0dad\u0dca\u0dad\u0dda \u0dbb\u0dd4\u0db4\u0dd2\u0dba\u0dbd\u0dca \u0dbd\u0d9a\u0dca\u0dc2 \u0dad\u0dd4\u0db1\u0dca\u0dc3\u0dd2\u0dba \u0db4\u0db1\u0dc4\u0d9a\u0dca \u0db4\u0db8\u0dab \u0dc0\u0db1 \u0da7\u0ddc\u0dba\u0ddd\u0da7\u0dcf \u0dbd\u0dd1\u0db1\u0dca\u0da9\u0dca \u0d9a\u0dd8\u0dc3\u0dbb\u0dca \u0dbb\u0dae\u0dba. \u0d87\u0dad\u0dd0\u0db8\u0dca \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca \u0d92 \u0dc4\u0dcf \u0dc3\u0db8\u0dcf\u0db1 \u0dc0\u0da7\u0dd2\u0db1\u0dcf\u0d9a\u0db8\u0d9a\u0dca \u0d87\u0dad\u0dd2 \u0db6\u0dd3\u0d91\u0db8\u0dca\u0da9\u0db6\u0dca\u0dbd\u0dd2\u0dc0\u0dca \u0dc4\u0dcf \u0db8\u0dbb\u0dca\u0dc3\u0dd2\u0da9\u0dd3\u0dc3\u0dca \u0db6\u0dd9\u0db1\u0dca\u0dc3\u0dca \u0dbb\u0dae \u0d9c\u0dd9\u0db1\u0dca\u0dc0\u0dcf \u0dad\u0dd2\u0db6\u0dda.  \u0d91\u0dc0\u0dd0\u0db1\u0dd2 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca \u0dc4\u0dcf \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca \u0db6\u0dc4\u0dd4\u0dad\u0dbb\u0dba\u0d9a\u0da7 \u0dc3\u0dd2\u0dba \u0dbb\u0dcf\u0da2\u0d9a\u0dcf\u0dbb\u0dd2 \u0dc3\u0db3\u0dc4\u0dcf \u0db1\u0dd2\u0dbd \u0dbb\u0dae \u0dbd\u0db6\u0dcf \u0daf\u0dd3 \u0d87\u0dad\u0dd2 \u0db6\u0dd0\u0dc0\u0dd2\u0db1\u0dca \u0d94\u0dc0\u0dd4\u0dc4\u0dd4 \u0db8\u0dd9\u0dbd\u0dd9\u0dc3 \u0dad\u0db8 \u0db6\u0dbd\u0db4\u0dad\u0dca\u200d\u0dbb \u0dc0\u0dd2\u0d9a\u0dd4\u0dab\u0dcf \u0db8\u0dd4\u0daf\u0dbd\u0dca \u0dbd\u0db6\u0dcf \u0d9c\u0dd0\u0db1\u0dd3\u0db8\u0da7 \u0db4\u0dd9\u0dc5\u0db9\u0dd9\u0dad\u0dd2.  \u0dbd\u0d9a\u0dca\u0dc2 \u0dc4\u0dcf\u0dbb\u0dc3\u0dd3\u0dba\u0d9a \u0db4\u0db8\u0dab \u0dc0\u0da7\u0dd2\u0db1\u0dcf\u0d9a\u0db8\u0d9a\u0dd2\u0db1\u0dca \u0dba\u0dd4\u0dad\u0dca \u0db1\u0dd2\u0dbd \u0dbb\u0dae \u0daf\u0dd9\u0d9a\u0d9a\u0dca \u0dc4\u0dd2\u0db8\u0dd2\u0dc0\u0db1 \u0dbb\u0da2\u0dba\u0dda \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dd4\u0db1\u0dca\u0da7 \u0daf \u0db8\u0dd9\u0db8 \u0dc0\u0dbb\u0db4\u0dca\u200d\u0dbb\u0dc3\u0dcf\u0daf\u0dba \u0dc4\u0dd2\u0db8\u0dd2 \u0dc0\u0dda.  \u0d86\u0dab\u0dca\u0da9\u0dd4\u0dc0 \u0db8\u0dd9\u0db1\u0dca\u0db8 \u0d92\u0d9a\u0dcf\u0db6\u0daf\u0dca\u0db0 \u0dc0\u0dd2\u0db4\u0d9a\u0dca\u0dc2 \u0d9a\u0dab\u0dca\u0da9\u0dcf\u0dba\u0db8 \u0db1\u0dd2\u0dba\u0ddd\u0da2\u0db1\u0dba \u0d9a\u0dbb\u0db1 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0dc3\u0dcf\u0db8\u0dcf\u0da2\u0dd2\u0d9a\u0dba\u0db1\u0dca \u0daf \u0db8\u0db1\u0dca\u0dad\u0dca\u200d\u0dbb\u0dd3 \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb \u0dc0\u0dd2\u0d9a\u0dd2\u0dab\u0dd3\u0db8 \u0dc3\u0dcf\u0db0\u0dcf\u0dbb\u0dab\u0dd3\u0d9a\u0dbb\u0dab\u0dba \u0d9a\u0dbb \u0d87\u0dad\u0dd2 \u0d85\u0dad\u0dbb   \u0d8a\u0da7 \u0dc0\u0dd2\u0dbb\u0ddd\u0db0\u0dba \u0daf\u0d9a\u0dca\u0dc0\u0dba\u0dd2.  \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca \u0dc0\u0dd2\u0dc3\u0dd2\u0db1\u0dca \u0dad\u0dd3\u0dbb\u0dd4\u0db6\u0daf\u0dd4 \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb \u0d85\u0dc0\u0db7\u0dcf\u0dc0\u0dd2\u0dad \u0d9a\u0dbb\u0db1\u0dd4 \u0dbd\u0db6\u0db1 \u0db6\u0dc0 \u0db4\u0dc0\u0dc3\u0db1 \u0da2\u0db1\u0dad\u0dcf \u0dc0\u0dd2\u0db8\u0dd4\u0d9a\u0dca\u0dad\u0dd2 \u0db4\u0dd9\u0dbb\u0db8\u0dd4\u0dab \u0dad\u0db8\u0db1\u0dca \u0dad\u0dd3\u0dbb\u0dd4\u0db6\u0daf\u0dd4 \u0dbb\u0dc4\u0dd2\u0dad \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb\u0dc0\u0dbd\u0dd2\u0db1\u0dca \u0db8\u0dd2\u0dbd \u0daf\u0dd3 \u0d9c\u0db1\u0dd4 \u0dbd\u0db6\u0dcf\u0d9c\u0db1\u0dca\u0db1\u0dda \u0dc3\u0dcf\u0db8\u0dcf\u0db1\u0dca\u200d\u0dba \u0dc0\u0dcf\u0dc4\u0db1 \u0db6\u0dc0 \u0db4\u0db8\u0dab\u0d9a\u0dca \u0db4\u0dc0\u0dc3\u0dba\u0dd2.  \u0d9a\u0dd9\u0dc3\u0dda \u0dc0\u0dd9\u0dad\u0dad\u0dca \u0dbb\u0da2\u0dba\u0da7 \u0db6\u0daf\u0dd4 \u0db8\u0dd4\u0daf\u0dbd\u0dca \u0d85\u0dc4\u0dd2\u0db8\u0dd2 \u0d9a\u0dd2\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db1\u0dd3\u0dad\u0dd2\u0dc0\u0dda\u0daf\u0dd2 \u0db1\u0dcf\u0d9c\u0dcf\u0db1\u0db1\u0dca\u0daf \u0d9a\u0ddc\u0da9\u0dd2\u0dad\u0dd4\u0dc0\u0d9a\u0dca\u0d9a\u0dd4 \u0da2\u0db1\u0dad\u0dcf \u0dc0\u0dd2\u0db8\u0dd4\u0d9a\u0dca\u0dad\u0dd2 \u0db4\u0dd9\u0dbb\u0db8\u0dd4\u0dab\u0dda \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca\u0da7 \u0daf \u0da0\u0ddd\u0daf\u0db1\u0dcf \u0d91\u0dbd\u0dca\u0dbd \u0d9a\u0dbb\u0dba\u0dd2.  \"\u0db8\u0db1\u0dca\u0dad\u0dca\u200d\u0dbb\u0dd3  \u0dc0\u0dcf\u0dc4\u0db1 \u0d86\u0db1\u0dba\u0db1\u0dba \u0d9a\u0dc5 \u0dc0\u0dc4\u0dcf\u0db8 \u0d85\u0dbd\u0dd9\u0dc0\u0dd2 \u0d9a\u0dc5\u0dad\u0dca, \u0d9a\u0dbd\u0d9a\u0da7 \u0db4\u0dc3\u0dd4\u0dc0 \u0d85\u0dbd\u0dd9\u0dc0\u0dd2 \u0d9a\u0dc5\u0dad\u0dca \u0dbb\u0da2\u0dba\u0dda \u0db6\u0daf\u0dd4 \u0d86\u0daf\u0dcf\u0dba\u0db8 \u0d85\u0da9\u0dd4 \u0dc0\u0dd3\u0db8 \u0d91\u0dbd\u0dd9\u0dc3\u0db8 \u0dc3\u0dd2\u0daf\u0dd4\u0dc0\u0dd9\u0db1\u0dc0\u0dcf. \u0dc0\u0dd9\u0db1\u0dc3\u0d9a\u0da7 \u0dad\u0dd2\u0dba\u0dd9\u0db1\u0dca\u0db1\u0dda \u0da2\u0db1\u0dad\u0dcf \u0dc0\u0dd2\u0db8\u0dd4\u0d9a\u0dca\u0dad\u0dd2 \u0db4\u0dd9\u0dbb\u0db8\u0dd4\u0dab\u0dda \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca \u0d89\u0db1\u0dca \u0dbd\u0dd0\u0db6\u0dd9\u0db1 \u0dbd\u0dcf\u0db7\u0dba \u0db4\u0d9a\u0dca\u0dc2 \u0d85\u0dbb\u0db8\u0dd4\u0daf\u0dbd\u0da7 \u0db6\u0dd0\u0dbb \u0d9a\u0dd2\u0dbb\u0dd3\u0db8 \u0dc3\u0dc4 \u0d85\u0db1\u0dd9\u0d9a\u0dca \u0db4\u0d9a\u0dca\u0dc2\u0dc0\u0dbd \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca \u0d91\u0db8 \u0dbd\u0dcf\u0db7\u0dba \u0dad\u0db8 \u0db4\u0dc0\u0dd4\u0dbd\u0dda \u0d9c\u0dd2\u0dab\u0dd4\u0db8\u0da7 \u0db6\u0dd0\u0dbb \u0d9a\u0dd2\u0dbb\u0dd3\u0db8. \u0db8\u0dda \u0daf\u0dd9\u0d9a\u0dda \u0d9a\u0dd2\u0dc3\u0dd2\u0db8 \u0dc0\u0dd9\u0db1\u0dc3\u0d9a\u0dca \u0db1\u0dd0\u0dc4\u0dd0,\" \u0dba\u0db1\u0dd4\u0dc0\u0dd9\u0db1\u0dca \u0db1\u0dd3\u0dad\u0dd2\u0dc0\u0dda\u0daf\u0dd2 \u0db1\u0dcf\u0d9c\u0dcf\u0db1\u0db1\u0dca\u0daf \u0d9a\u0ddc\u0da9\u0dd2\u0dad\u0dd4\u0dc0\u0d9a\u0dca\u0d9a\u0dd4 \u0d9a\u0dd2\u0dba\u0dcf \u0dc3\u0dd2\u0da7\u0dd3.  \u0db8\u0dd4\u0daf\u0dbd\u0dca \u0d85\u0db8\u0dcf\u0dad\u0dca\u200d\u0dba\u0d82\u0dc1\u0dba\u0dda  \u0db4\u0dd0\u0dc0\u0dad\u0dd2 \u0db4\u0dd4\u0dc0\u0dad\u0dca \u0dc3\u0dcf\u0d9a\u0da0\u0dca\u0da1\u0dcf\u0dc0\u0d9a\u0daf\u0dd3  \u0db8\u0dcf\u0db0\u0dca\u200d\u0dba\u0dc0\u0dda\u0daf\u0dd2\u0dba\u0d9a\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb \u0dc0\u0dd2\u0d9a\u0dd4\u0dab\u0dcf \u0daf\u0dd0\u0db8\u0dd3\u0db8 \u0db4\u0dd2\u0dc5\u0dd2\u0db6\u0db3  \u0db8\u0dd4\u0daf\u0dbd\u0dca \u0d85\u0db8\u0dcf\u0dad\u0dca\u200d\u0dba \u0dbb\u0dc0\u0dd3 \u0d9a\u0dbb\u0dd4\u0dab\u0dcf\u0db1\u0dcf\u0dba\u0d9a\u0d9c\u0dd9\u0db1\u0dca \u0dc0\u0dd2\u0db8\u0dc3\u0dd6 \u0d85\u0dad\u0dbb \u0d94\u0dc4\u0dd4 \u0d91\u0dc4\u0dd2\u0daf\u0dd3 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0db4\u0dc3\u0dd4\u0d9c\u0dd2\u0dba \u0d86\u0dab\u0dca\u0da9\u0dd4 \u0dc3\u0db8\u0dba\u0dda \u0dad\u0dd3\u0dbb\u0dd4 \u0db6\u0daf\u0dd4 \u0dbb\u0dc4\u0dd2\u0dad \u0dc0\u0dcf\u0dc4\u0db1 30,000 \u0d9a\u0dca \u0db4\u0db8\u0dab \u0dbd\u0db6\u0dcf\u0daf\u0dd4\u0db1\u0dca \u0d85\u0dc0\u0dc3\u0dca\u0dae\u0dcf\u0dc0\u0dda \u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db4\u0dca\u200d\u0dbb\u0dc1\u0dca\u0db1 \u0db1\u0ddc\u0d9a\u0dc5\u0dda \u0db8\u0db1\u0dca\u0daf \u0dba\u0db1\u0dca\u0db1\u0dba\u0dd2.  \"\u0db8\u0dd3\u0da7 \u0db4\u0dd9\u0dbb \u0dbb\u0dae\u0dc0\u0dcf\u0dc4\u0db1 \u0dad\u0dd2\u0dc3\u0dca \u0daf\u0dc4\u0dc3\u0d9a\u0dca \u0db4\u0db8\u0dab \u0dad\u0dd3\u0dbb\u0dd4 \u0db6\u0daf\u0dd4 \u0dbb\u0dc4\u0dd2\u0dad\u0dc0 \u0d9c\u0dd9\u0db1\u0dca\u0dc0\u0dcf \u0dad\u0dd2\u0dba\u0dd9\u0db1\u0dc0\u0dcf \u0d9a\u0dd2\u0dc3\u0dd2\u0daf\u0dd4 \u0db4\u0dca\u200d\u0dbb\u0dc1\u0dca\u0db1\u0dba\u0d9a\u0dca \u0db1\u0dd0\u0dad\u0dd2\u0dc0. \u0d94\u0dba \u0d85\u0dc4\u0dbd \u0dad\u0dd2\u0dba\u0dd9\u0db1\u0dca\u0db1\u0dda \u0d9a\u0dd4\u0dc4\u0d9a\u0d9a\u0db8\u0d9a\u0dd2\u0db1\u0dca \u0daf\u0dda\u0dc1\u0db4\u0dcf\u0dbd\u0d9a\u0dba\u0db1\u0dca \u0dc0\u0dd2\u0dad\u0dbb\u0d9a\u0dca \u0db8\u0dda \u0dc0\u0dcf\u0dc3\u0dd2\u0dba \u0dbd\u0db6\u0dcf\u0d9c\u0db1\u0dca\u0db1\u0dc0\u0dcf \u0d9a\u0dd2\u0dba\u0dbd\u0dcf. \u0dbb\u0da2\u0dba\u0dda \u0dc3\u0dda\u0dc0\u0d9a\u0dba\u0db1\u0dd4\u0dad\u0dca \u0d92 \u0d86\u0d9a\u0dbb\u0dba\u0dd9\u0db1\u0dca\u0db8 \u0db8\u0dda\u0d9a \u0dbd\u0db6\u0dcf\u0d9c\u0db1\u0dca\u0db1\u0dc0\u0dcf. \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0dda \u0d85\u0dba\u0dad\u0dca \u0dbd\u0db6\u0dcf\u0d9c\u0dd9\u0db1 \u0dad\u0dd2\u0dba\u0dd9\u0db1\u0dc0\u0dcf. \u0d89\u0dad\u0dd2\u0db1\u0dca \u0d87\u0dba\u0dd2 \u0db8\u0dda \u0d91\u0d9a \u0d9a\u0ddc\u0da7\u0dc3\u0d9a\u0dca \u0d89\u0dbd\u0d9a\u0dca\u0d9a \u0d9a\u0dbb\u0dbd\u0dcf \u0dad\u0dd2\u0dba\u0dd9\u0db1\u0dca\u0db1\u0dda. \u0d91\u0daf\u0dcf \u0dad\u0dd2\u0dc3\u0dca \u0daf\u0dc4\u0dc3\u0d9a\u0da7 \u0dad\u0dd2\u0db6\u0dd6 \u0db4\u0dca\u200d\u0dbb\u0db8\u0dcf\u0dab\u0dba \u0d85\u0db4\u0dd2 \u0db4\u0db1\u0dca\u0daf\u0dc4\u0dc3\u0d9a\u0da7 \u0dc0\u0dd2\u0dad\u0dbb \u0d9c\u0dd9\u0db1\u0dad\u0dca \u0d85\u0dad\u0dca\u200d\u0dba\u0dc0\u0dc1\u0dca\u200d\u0dba \u0d85\u0dba\u0da7 \u0dc0\u0dd2\u0dad\u0dbb\u0dba\u0dd2 \u0daf\u0dd9\u0db1\u0dca\u0db1\u0dda,\" \u0dba\u0db1\u0dd4\u0dc0\u0dd9\u0db1\u0dca \u0db8\u0dd4\u0daf\u0dbd\u0dca \u0d87\u0db8\u0dad\u0dd2\u0dc0\u0dbb\u0dba\u0dcf \u0db4\u0dd0\u0dc0\u0dc3\u0dd3\u0dba \u0dad\u0db8 \u0db8\u0db1\u0dca\u0dad\u0dca\u200d\u0dbb\u0dd3 \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb\u0dba \u0dc0\u0dd2\u0d9a\u0dd4\u0dab\u0dcf \u0d91\u0db8 \u0db8\u0ddd\u0da7\u0dbb\u0dca \u0dbb\u0dae \u0dc0\u0dd9\u0db1\u0dad\u0dca \u0db4\u0dd4\u0daf\u0dca\u0d9c\u0dbd\u0dba\u0db1\u0dca\u0d9c\u0dda \u0db1\u0db8\u0da7 \u0dbd\u0dd2\u0dba\u0dcf\u0db4\u0daf\u0dd2\u0d82\u0da0\u0dd2 \u0d9a\u0dbb \u0daf\u0dd3 \u0d87\u0dad\u0dd2 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca \u0dc3\u0dd2\u0dba \u0daf\u0dd9\u0db1\u0dd9\u0d9a\u0dd4\u0d9c\u0dda \u0db1\u0db8\u0dca \u0dbd\u0dd0\u0dba\u0dd2\u0dc3\u0dca\u0dad\u0dd4\u0dc0\u0d9a\u0dca \u0db1\u0dd3\u0dad\u0dd2\u0da5 \u0db1\u0dcf\u0d9c\u0dcf\u0db1\u0db1\u0dca\u0daf \u0d9a\u0ddc\u0da9\u0dd2\u0dad\u0dd4\u0dc0\u0d9a\u0dca\u0d9a\u0dd4 \u0dc0\u0dd2\u0dc3\u0dd2\u0db1\u0dca \u0d85\u0db0\u0dd2\u0d9a\u0dbb\u0dab\u0dba\u0da7 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6 \u0d87\u0dad.  \u0db4\u0dc3\u0dd4\u0d9c\u0dd2\u0dba \u0dc0\u0dc3\u0dbb\u0dda \u0db8\u0dd9\u0db8 \u0db4\u0dd9\u0dad\u0dca\u0dc3\u0db8 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dd2\u0dbb\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0dc3\u0dd2\u0dba \u0dc0\u0dcf\u0dc4\u0db1 \u0db6\u0dbd\u0db4\u0dad\u0dca\u200d\u0dbb \u0dc0\u0dd2\u0d9a\u0dd2\u0dab\u0dd6 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4\u0db1\u0dca \u0d9c\u0dab\u0db1\u0dcf\u0dc0\u0d9a\u0dca \u0d92\u0dc0\u0dcf \u0dbd\u0dd2\u0dba\u0dcf\u0db4\u0daf\u0dd2\u0d82\u0da0\u0dd2\u0dba\u0da7 \u0dba\u0ddc\u0db8\u0dd4 \u0db1\u0ddc\u0d9a\u0dd2\u0dbb\u0dd3\u0db8\u0da7 \u0dc0\u0d9c \u0db6\u0dbd\u0dcf \u0d9c\u0db1\u0dca\u0db1\u0dcf \u0db6\u0dc0\u0dad\u0dca \u0db1\u0dd3\u0dad\u0dd2\u0da5\u0dc0\u0dbb\u0dba\u0dcf \u0db4\u0dc0\u0dc3\u0dba\u0dd2. \u0db8\u0dda \u0dad\u0dad\u0dca\u0dc0\u0dba \u0dba\u0da7\u0dad\u0dda \u0d85\u0dbd\u0dd4\u0dad\u0dca \u0d85\u0dba\u0dd2\u0dad\u0dd2\u0d9a\u0dbb\u0dd4\u0dc0\u0db1\u0dca \u0dbd\u0dd2\u0dba\u0dcf\u0db4\u0daf\u0dd2\u0d82\u0da0\u0dd2\u0dba \u0dc0\u0dd9\u0db1\u0dc3\u0dca \u0db1\u0ddc\u0d9a\u0ddc\u0da7 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dcf\u0d9c\u0dda \u0db1\u0db8\u0da7\u0db8 \u0dc0\u0dcf\u0dc4\u0db1\u0dba \u0dad\u0db6\u0dcf \u0d9c\u0db1\u0dca\u0db1\u0dcf \u0db6\u0dc0\u0dad\u0dca \u0d94\u0dc4\u0dd4 \u0d9a\u0dd2\u0dba\u0dcf \u0dc3\u0dd2\u0da7\u0dd3. \u0db8\u0ddd\u0da7\u0dbb\u0dca \u0dbb\u0dae \u0d86\u0da5\u0dcf \u0db4\u0db1\u0dad\u0da7 \u0d85\u0db1\u0dd4\u0dc0 \u0d91\u0dba \u0dc0\u0dbb\u0daf\u0d9a\u0dca \u0db6\u0dc0\u0dad\u0dca \u0d92 \u0db4\u0dd2\u0dc5\u0dd2\u0db6\u0db3\u0dc0\u0dad\u0dca \u0dad\u0db8\u0db1\u0dca \u0db4\u0dd0\u0db8\u0dd2\u0dab\u0dd2\u0dbd\u0dd2 \u0d9a\u0dbb \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0db1\u0dd3\u0dad\u0dd2\u0da5 \u0db1\u0dcf\u0d9c\u0dcf\u0db1\u0db1\u0dca\u0daf \u0d9a\u0ddc\u0da9\u0dd2\u0dad\u0dd4\u0dc0\u0d9a\u0dca\u0d9a\u0dd4 \u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0db4\u0dc0\u0dc3\u0dba\u0dd2. "},
{"headline": "\u0da2\u0dcf\u0dad\u0dd2\u0d9a \u0dbd\u0dd0\u0dba\u0dd2\u0dc3\u0dca\u0dad\u0dd4\u0dc0: \u0d85\u0db8\u0dcf\u0dad\u0dca\u200d\u0dba \u0dc3\u0dbb\u0dad\u0dca \u0dc6\u0ddc\u0db1\u0dca\u0dc3\u0dda\u0d9a\u0dcf\u0da7 \u0db1\u0ddc\u0dad\u0dd3\u0dc3\u0dd2", "date": "2017 \u0db8\u0dd0\u0dba\u0dd2 17", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d9c\u0dca\u200d\u0dbb\u0dcf\u0db8\u0dd3\u0dba \u0d9a\u0dbb\u0dca\u0db8\u0dcf\u0db1\u0dca\u0dad \u0dc3\u0d82\u0dc0\u0dbb\u0dca\u0db0\u0db1 \u0d85\u0db8\u0dcf\u0dad\u0dca\u200d\u0dba, \u0dc6\u0dd3\u0dbd\u0dca\u0da9\u0dca \u0db8\u0dcf\u0dc2\u0dbd\u0dca \u0dc3\u0dbb\u0dad\u0dca \u0dc6\u0ddc\u0db1\u0dca\u0dc3\u0dda\u0d9a\u0dcf\u0d9c\u0dda \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0db0\u0dd4\u0dbb\u0dba \u0d85\u0dc4\u0ddd\u0dc3\u0dd2 \u0d9a\u0dd2\u0dbb\u0dd3\u0db8\u0dda \u0db1\u0dd2\u0dba\u0ddd\u0d9c\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1\u0dca\u0db1\u0dd0\u0dba\u0dd2 \u0d89\u0dbd\u0dca\u0dbd\u0dcf \u0d9c\u0ddc\u0db1\u0dd4\u0d9a\u0dc5 \u0db4\u0dd9\u0dad\u0dca\u0dc3\u0db8\u0d9a\u0dca \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8\u0da7 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dad\u0dd3\u0db1\u0dca\u0daf\u0dd4 \u0d9a\u0dc5\u0dda\u0dba. \u0dc4\u0dd2\u0da7\u0db4\u0dd4 \u0daf\u0d9a\u0dd4\u0dab\u0dd4 \u0db4\u0dc5\u0dcf\u0dad\u0dca \u0dc3\u0db7\u0dcf \u0db8\u0db1\u0dca\u0dad\u0dca\u200d\u0dbb\u0dd3 \u0db1\u0dd3\u0dad\u0dd2\u0dc0\u0dda\u0daf\u0dd3 \u0db8\u0dda\u0da2\u0dbb\u0dca \u0d85\u0da2\u0dd2\u0dad\u0dca \u0db4\u0dca\u200d\u0dbb\u0dc3\u0db1\u0dca\u0db1 \u0dc0\u0dd2\u0dc3\u0dd2\u0db1\u0dca \u0db4\u0dd9\u0dad\u0dca\u0dc3\u0db8 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb \u0dad\u0dd2\u0db6\u0dd2\u0dab. \u0db8\u0db1\u0dca\u0dad\u0dca\u200d\u0dbb\u0dd3 \u0db0\u0dd4\u0dbb\u0dba \u0dc3\u0daf\u0dc4\u0dcf \u0db4\u0dad\u0dca\u0dc0\u0dd3\u0db8 \u0dbd\u0db6\u0db1 \u0dc0\u0dd2\u0da7 \u0dc3\u0dbb\u0dad\u0dca \u0dc6\u0ddc\u0db1\u0dca\u0dc3\u0dda\u0d9a\u0dcf \u0d87\u0db8\u0dad\u0dd2\u0dc0\u0dbb\u0dba\u0dcf \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd2\u0d9a \u0db4\u0d9a\u0dca\u0dc2\u0dba\u0dda \u0dc3\u0dcf\u0db8\u0dcf\u0da2\u0dd2\u0d9a\u0dad\u0dca\u0dc0\u0dba \u0dbd\u0db6\u0dcf \u0db1\u0ddc\u0dc3\u0dd2\u0da7\u0dd2 \u0db6\u0dc0 \u0db4\u0dc0\u0dc3\u0db1 \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4, \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd2\u0d9a \u0db4\u0d9a\u0dca\u0dc2\u0dba\u0dda \u0dc3\u0dcf\u0db8\u0dcf\u0da2\u0dd2\u0d9a\u0dba\u0dd9\u0d9a\u0dd4 \u0db1\u0ddc\u0dc0\u0db1 \u0db4\u0dd4\u0daf\u0dca\u0d9c\u0dbd\u0dba\u0dd9\u0d9a\u0dd4 \u0d91\u0db8 \u0db4\u0d9a\u0dca\u0dc2\u0dba\u0dda \u0da2\u0dcf\u0dad\u0dd2\u0d9a \u0dbd\u0dd0\u0dba\u0dd2\u0dc3\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dd9\u0d9a\u0dd4 \u0dbd\u0dd9\u0dc3 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0\u0da7 \u0db4\u0dad\u0dca\u0d9a\u0dd2\u0dbb\u0dd3\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf \u0dc0\u0dd2\u0dbb\u0ddd\u0db0\u0dd3 \u0db6\u0dc0 \u0dc3\u0dd2\u0dba \u0db4\u0dd9\u0dad\u0dca\u0dc3\u0db8\u0dda \u0dc3\u0db3\u0dc4\u0db1\u0dca \u0d9a\u0dbb\u0dba\u0dd2.  \u0d91\u0db6\u0dd0\u0dc0\u0dd2\u0db1\u0dca \u0dc6\u0dd3\u0dbd\u0dca\u0da9\u0dca \u0db8\u0dcf\u0dc2\u0dbd\u0dca\u0dc0\u0dbb\u0dba\u0dcf\u0d9c\u0dda \u0db8\u0db1\u0dca\u0dad\u0dca\u200d\u0dbb\u0dd3 \u0db0\u0dd4\u0dbb\u0dba \u0d85\u0dc4\u0ddd\u0dc3\u0dd2 \u0d9a\u0dd2\u0dbb\u0dd3\u0db8\u0dda \u0db1\u0dd2\u0dba\u0ddd\u0d9c\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1 \u0db8\u0dd9\u0db1\u0dca \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0dd9\u0db1\u0dca \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2\u0dba\u0dd2.  \u0db4\u0dd9\u0dad\u0dca\u0dc3\u0db8 \u0d9a\u0dd0\u0db3 \u0dc0\u0dd6 \u0d85\u0dc0\u0dc3\u0dca\u0dae\u0dcf\u0dc0\u0dda \u0db8\u0dd6\u0dbd\u0dd2\u0d9a \u0dc0\u0dd2\u0dbb\u0ddd\u0db0\u0dad\u0dcf\u0dc0\u0d9a\u0dca \u0db8\u0dad\u0dd4\u0d9a\u0dc5 \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0db4\u0dd9\u0dad\u0dca\u0dc3\u0db8 \u0dc0\u0dd2\u0db7\u0dcf\u0d9c\u0dba\u0da7 \u0db1\u0ddc\u0d9c\u0dd9\u0db1 \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dbb\u0db1\u0dca\u0db1\u0dd0\u0dba\u0dd2 \u0d85\u0db0\u0dd2\u0d9a\u0dbb\u0dab\u0dba\u0dd9\u0db1\u0dca \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dc5\u0dda\u0dba. \u0d91\u0dc4\u0dd9\u0dad\u0dca \u0db4\u0dd9\u0dad\u0dca\u0dc3\u0db8 \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8\u0da7 \u0d89\u0da9\u0daf\u0dd9\u0db1 \u0db6\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0dda \u0db1\u0dd2\u0d9c\u0db8\u0dab\u0dba \u0dc0\u0dd2\u0dba.  \u0d92 \u0d85\u0db1\u0dd4\u0dc0 \u0dbd\u0db6\u0db1 \u0da2\u0dd6\u0dbd\u0dd2 \u0db8\u0dc3 12 \u0dc0\u0dd9\u0db1\u0dd2 \u0daf\u0dd2\u0db1 \u0db4\u0dd9\u0dad\u0dca\u0dc3\u0db8 \u0dc3\u0dbd\u0d9a\u0dcf \u0db6\u0dbd\u0db1 \u0db6\u0dc0 \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5 \u0d85\u0db0\u0dd2\u0d9a\u0dbb\u0dab\u0dba \u0d91\u0daf\u0dd2\u0db1\u0da7 \u0d85\u0db0\u0dd2\u0d9a\u0dbb\u0dab\u0dba\u0dda \u0db4\u0dd9\u0db1\u0dd3 \u0dc3\u0dd2\u0da7\u0dd2\u0db1 \u0db8\u0dd9\u0db1\u0dca \u0dc3\u0dbb\u0dad\u0dca \u0dc6\u0ddc\u0db1\u0dca\u0dc3\u0dda\u0d9a\u0dcf \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dcf \u0d87\u0dad\u0dd4\u0dc5\u0dd4 \u0dc0\u0d9c \u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dc0\u0dd9\u0dad \u0db1\u0ddc\u0dad\u0dd2\u0dc3\u0dd2 \u0dba\u0dc0\u0db1 \u0db8\u0dd9\u0db1\u0dca\u0daf \u0db4\u0dd9\u0dad\u0dca\u0dc3\u0db8\u0dca\u0d9a\u0dcf\u0dbb \u0db4\u0dcf\u0dbb\u0dca\u0dc1\u0dc0\u0dba\u0da7 \u0daf\u0dd0\u0db1\u0dd4\u0db8\u0dca \u0daf\u0dd4\u0db1\u0dca\u0db1\u0dda\u0dba.  "},
{"headline": "\u0db4\u0dca\u200d\u0dbb\u0d82\u0dc1 \u0d9a\u0dd0\u0db6\u0dd2\u0db1\u0da7\u0dca\u0da7\u0dd4\u0dc0\u0dd9\u0db1\u0dca \u0d85\u0da9\u0d9a\u0dca \u0d9a\u0dcf\u0db1\u0dca\u0dad\u0dcf\u0dc0\u0db1\u0dca\u0da7", "date": "2017 \u0db8\u0dd0\u0dba\u0dd2 17", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d9a\u0dbd\u0dd2\u0db1\u0dca \u0db4\u0dca\u200d\u0dbb\u0dad\u0dd2\u0da5\u0dcf \u0daf\u0dd4\u0db1\u0dca \u0db4\u0dbb\u0dd2\u0daf\u0dd2 \u0dc3\u0dca\u0dad\u0dca\u200d\u0dbb\u0dd3 \u0db4\u0dd4\u0dbb\u0dd4\u0dc2 \u0dc3\u0db8\u0dcf\u0db1 \u0db1\u0dd2\u0dba\u0ddd\u0da2\u0db1\u0dba\u0d9a\u0dca \u0dc3\u0dc4\u0dd2\u0dad \u0d9a\u0dd0\u0db6\u0dd2\u0db1\u0da7\u0dca \u0db8\u0dab\u0dca\u0da9\u0dbd\u0dba\u0d9a\u0dca \u0db4\u0dad\u0dca \u0d9a\u0dd2\u0dbb\u0dd3\u0db8\u0da7 \u0db4\u0dca\u200d\u0dbb\u0d82\u0dc1\u0dba\u0dda \u0db1\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0d91\u0db8\u0dca\u0db8\u0dcf\u0db1\u0dd4\u0dc0\u0dd9\u0dbd\u0dca \u0db8\u0dd0\u0d9a\u0dca\u200d\u0dbb\u0ddd\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb\u0dba\u0dd2. \u0d92 \u0d85\u0db1\u0dd4\u0dc0 \u0d9a\u0dd0\u0db6\u0dd2\u0db1\u0da7\u0dca \u0d87\u0db8\u0dad\u0dd2 \u0db0\u0dd4\u0dbb \u0dc0\u0dd2\u0dc3\u0dd2 \u0daf\u0dd9\u0d9a\u0dd9\u0db1\u0dca \u0d91\u0d9a\u0ddc\u0dc5\u0dc4\u0d9a\u0dca \u0d9a\u0dcf\u0db1\u0dca\u0dad\u0dcf\u0dc0\u0db1\u0dca\u0da7 \u0dc4\u0dd2\u0db8\u0dd2 \u0dc0\u0dda. \u0d86\u0dbb\u0d9a\u0dca\u0dc2\u0d9a \u0d85\u0db8\u0dcf\u0dad\u0dca\u200d\u0dba \u0db0\u0dd4\u0dbb\u0dba \u0dc3\u0dc4 \u0d9a\u0dca\u200d\u0dbb\u0dd3\u0da9\u0dcf \u0d87\u0db8\u0dad\u0dd2 \u0db0\u0dd4\u0dbb\u0dba \u0daf \u0d8a\u0da7 \u0d87\u0dad\u0dd4\u0dc5\u0dad\u0dca. \u0dc3\u0dd2\u0dbd\u0dca\u0dc0\u0dd2 \u0d9c\u0dd4\u0dbd\u0dcf\u0dbb\u0dca\u0da9\u0dca \u0d86\u0dbb\u0d9a\u0dca\u0dc2\u0d9a \u0d87\u0db8\u0dad\u0dd2 \u0db0\u0dd4\u0dbb\u0dba \u0dc3\u0db3\u0dc4\u0dcf\u0dad\u0dca \u0dc6\u0dd9\u0db1\u0dca\u0dc3\u0dd2\u0db1\u0dca \u0d9a\u0dca\u200d\u0dbb\u0dd3\u0da9\u0dcf (\u0d9a\u0da9\u0dd4 \u0dc4\u0dbb\u0db9\u0dc0\u0dbd\u0da7 \u0dc3\u0db8\u0dcf\u0db1 \u0d9a\u0dca\u200d\u0dbb\u0dd3\u0da9\u0dcf\u0dc0\u0d9a\u0dca) \u0d94\u0dbd\u0dd2\u0db8\u0dca\u0db4\u0dd2\u0d9a\u0dca \u0dc1\u0dd6\u0dbb\u0dd2\u0dba\u0d9a \u0dc0\u0db1 \u0dbd\u0ddd\u0dbb\u0dcf \u0dc6\u0dca\u0dbd\u0dd9\u0dc3\u0dbd\u0dca \u0d9a\u0dca\u200d\u0dbb\u0dd3\u0da9\u0dcf \u0d85\u0db8\u0dcf\u0dad\u0dca\u200d\u0dba \u0db0\u0dd4\u0dbb\u0dba \u0dc3\u0db3\u0dc4\u0dcf\u0dad\u0dca \u0db4\u0dad\u0dca \u0d9a\u0dbb \u0d87\u0dad. \u0dc3\u0dd2\u0dba\u0dbd\u0dd4 \u0daf\u0dda\u0dc1\u0db4\u0dcf\u0dbd\u0db1 \u0db8\u0dad\u0dc0\u0dcf\u0daf \u0db1\u0dd2\u0dba\u0ddd\u0da2\u0db1\u0dba \u0dc0\u0db1 \u0db4\u0dbb\u0dd2\u0daf\u0dd2 \u0d9a\u0dd0\u0db6\u0dd2\u0db1\u0da7\u0dca \u0db8\u0dab\u0dca\u0da9\u0dbd\u0dba \u0db4\u0dad\u0dca \u0d9a\u0dd2\u0dbb\u0dd3\u0db8\u0da7 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dd0\u0d9a\u0dca\u200d\u0dbb\u0ddd\u0db1\u0dca \u0d9c\u0dad\u0dca \u0dad\u0dd3\u0db1\u0dca\u0daf\u0dd4\u0dc0 \u0dc4\u0db8\u0dd4\u0dc0\u0dda \u0daf\u0d9a\u0dca\u0dc2\u0dd2\u0dab\u0dcf\u0d82\u0dc1\u0dd2\u0d9a \u0d9a\u0dab\u0dca\u0da9\u0dcf\u0dba\u0db8\u0dca \u0dc0\u0dd2\u0d9a\u0dca\u0dc2\u0dd2\u0db4\u0dca\u0dad\u0dc0 \u0d87\u0dad\u0dd2 \u0db6\u0dc0 \u0dc0\u0dcf\u0dbb\u0dca\u0dad\u0dcf\u0d9a\u0dbb\u0dd4\u0dc0\u0ddd \u0db4\u0dc0\u0dc3\u0dad\u0dd2.  \"\u0d86\u0dbb\u0dca\u0dae\u0dd2\u0d9a \u0dc3\u0dc4 \u0db8\u0dd4\u0daf\u0dbd\u0dca \u0d87\u0db8\u0dad\u0dd2 \u0db0\u0dd4\u0dbb \u0dc3\u0db3\u0dc4\u0dcf \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dd0\u0d9a\u0dca\u200d\u0dbb\u0ddd\u0db1\u0dca \u0db4\u0dad\u0dca \u0d9a\u0dbb \u0dad\u0dd2\u0db6\u0dd9\u0db1\u0dca\u0db1\u0dda \u0daf\u0d9a\u0dca\u0dc2\u0dd2\u0dab\u0dcf\u0d82\u0dc1\u0dd2\u0d9a \u0db1\u0dd2\u0dba\u0ddd\u0da2\u0dd2\u0dad\u0dba\u0db1\u0dca \u0daf\u0dd9\u0daf\u0dd9\u0db1\u0dd9\u0d9a\u0dca. \u0d85\u0db7\u0dca\u200d\u0dba\u0db1\u0dca\u0dad\u0dbb \u0dc3\u0dc4 \u0dc0\u0dd2\u0daf\u0dda\u0dc1 \u0d9a\u0da7\u0dba\u0dd4\u0dad\u0dd4 \u0dc3\u0db3\u0dc4\u0dcf \u0dc3\u0db8\u0dcf\u0da2\u0dc0\u0dcf\u0daf\u0dd3\u0db1\u0dca \u0daf \u0d86\u0dbb\u0d9a\u0dca\u0dc2\u0d9a \u0dc3\u0dc4 \u0d85\u0db0\u0dd2\u0d9a\u0dbb\u0dab \u0d9a\u0da7\u0dba\u0dd4\u0dad\u0dd4 \u0dc3\u0db3\u0dc4\u0dcf \u0db8\u0db0\u0dca\u200d\u0dba\u0dc3\u0dca\u0dae \u0db8\u0dad\u0db0\u0dcf\u0dbb\u0dd3\u0db1\u0dca \u0daf \u0db4\u0dad\u0dca \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf\" \u0db4\u0dd0\u0dbb\u0dd2\u0dc3\u0dd2\u0dba\u0dda \u0dc3\u0dd2\u0da7\u0dd2\u0db1 \u0db6\u0dd3\u0db6\u0dd3\u0dc3\u0dd3 \u0dc0\u0dcf\u0dbb\u0dca\u0dad\u0dcf\u0d9a\u0dbb\u0dd4 \u0db8\u0dcf\u0d9a\u0dca \u0dbd\u0ddc\u0dc0\u0dd9\u0db1\u0dca  \u0db4\u0dd0\u0dc0\u0dc3\u0dd3\u0dba. \u0da2\u0db1\u0dad\u0dcf \u0da1\u0db1\u0dca\u0daf\u0dba\u0dd9\u0db1\u0dca \u0dad\u0dda\u0dbb\u0dd3 \u0db4\u0dad\u0dca \u0daf\u0d9a\u0dca\u0dc2\u0dd2\u0dab\u0dcf\u0d82\u0dc1\u0dd2\u0d9a \u0db8\u0dc4\u0da2\u0db1 \u0db1\u0dd2\u0dba\u0ddd\u0da2\u0dd2\u0dad\u0dba\u0db1\u0dca \u0d91\u0d9a\u0dc3\u0dd2\u0dba \u0dc4\u0dd0\u0dad\u0dca\u0dad\u0dd1 \u0daf\u0dd9\u0db1\u0dd9\u0d9a\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dd0\u0d9a\u0dca\u200d\u0dbb\u0ddd\u0db1\u0dca\u0da7 \u0dc3\u0dc4\u0dcf\u0dba \u0daf\u0dd9\u0db1 \u0db6\u0dc0 \u0db4\u0dc0\u0dc3\u0db8\u0dd2\u0db1\u0dca \u0db4\u0dca\u200d\u0dbb\u0d9a\u0dcf\u0dc1\u0dba\u0d9a\u0da7 \u0d85\u0dad\u0dca\u0dc3\u0db1\u0dca \u0dad\u0dd0\u0db6\u0dd3\u0db8 \u0dad\u0dc0\u0dad\u0dca \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dd4 \u0dc3\u0dd2\u0dba \u0d9c\u0dab\u0db1\u0d9a\u0dca \u0dc0\u0dd2\u0dc3\u0dd2\u0db1\u0dca \u0db8\u0dd3\u0da7 \u0d89\u0dc4\u0dad\u0daf\u0dd3 \u0dc0\u0dd2\u0dc0\u0dda\u0da0\u0db1\u0dba \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba. \u0db4\u0dca\u200d\u0dbb\u0d82\u0dc1 \u0db8\u0dc4 \u0db8\u0dd0\u0dad\u0dd2\u0dc0\u0dbb\u0dab\u0dba \u0dbd\u0db6\u0db1 \u0da2\u0dd4\u0db1\u0dd2 \u0db8\u0dcf\u0dc3\u0dba\u0dda \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8\u0da7 \u0db1\u0dd2\u0dba\u0db8\u0dd2\u0dad\u0dba. \u0db8\u0db0\u0dca\u200d\u0dba\u0dc3\u0dca\u0dae \u0db8\u0dad\u0db0\u0dcf\u0dbb\u0dd2\u0dba\u0dd9\u0d9a\u0dd4 \u0dc0\u0db1 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dd0\u0d9a\u0dca\u200d\u0dbb\u0ddd\u0db1\u0dca \u0dc3\u0dd2\u0dba \u0d85\u0d9c\u0db8\u0dd0\u0dad\u0dd2\u0dc0\u0dbb\u0dba\u0dcf \u0dc0\u0dc1\u0dba\u0dd9\u0db1\u0dca \u0db4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0d91\u0daf\u0dd4\u0dc0\u0dcf\u0dbb\u0dca\u0daf\u0dca \u0dc6\u0dd2\u0dbd\u0dd2\u0db4\u0dda \u0daf\u0d9a\u0dca\u0dc2\u0dd2\u0dab\u0dcf\u0d82\u0dc1\u0dd2\u0d9a \u0dbb\u0dd2\u0db4\u0db6\u0dca\u0dbd\u0dd2\u0d9a\u0db1\u0dca \u0db4\u0d9a\u0dca\u0dc2 \u0dc3\u0dcf\u0db8\u0dcf\u0da2\u0dd2\u0d9a\u0dba\u0dd9\u0d9a\u0dd2. "},
{"headline": "\u0d89\u0dbb\u0dcf\u0db1 \u0da2\u0db1\u0db4\u0dad\u0dd2\u0dc0\u0dbb\u0dab\u0dba\u0dda \u0dad\u0dd2\u0dba\u0dd4\u0dab\u0dd4 \u0dad\u0dbb\u0d9c\u0dba\u0d9a\u0dca", "date": "2017 \u0db8\u0dd0\u0dba\u0dd2 17", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d89\u0dbb\u0dcf\u0db1 \u0db4\u0dd4\u0dbb\u0dc0\u0dd0\u0dc3\u0dd2\u0dba\u0db1\u0dca \u0dbd\u0db6\u0db1 19 \u0dc0\u0dd9\u0db1\u0dd2\u0daf\u0dcf \u0db1\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dd9\u0d9a\u0dca \u0dad\u0ddd\u0dbb\u0dcf \u0db4\u0dad\u0dca \u0d9a\u0dbb \u0d9c\u0dd0\u0db1\u0dd3\u0db8\u0da7 \u0db1\u0dd2\u0dba\u0db8\u0dd2\u0dad\u0dba. \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab\u0dba\u0dda \u0d85\u0dc0\u0dc3\u0dcf\u0db1\u0dba \u0daf\u0d9a\u0dca\u0dc0\u0dcf \u0d85\u0db4\u0dda\u0d9a\u0dca\u0dc2\u0d9a\u0dba\u0db1\u0dca \u0daf\u0dd9\u0daf\u0dd9\u0db1\u0dd9\u0d9a\u0dd4 \u0d85\u0dad\u0dbb \u0dad\u0dd2\u0dba\u0dd4\u0dab\u0dd4 \u0dad\u0dbb\u0d9c\u0dba\u0d9a\u0dca \u0db4\u0dc0\u0dad\u0dd2\u0db1\u0dd4 \u0d87\u0dad\u0dd2 \u0db6\u0dc0\u0da7 \u0db6\u0dbd\u0dcf\u0db4\u0ddc\u0dbb\u0ddc\u0dad\u0dca\u0dad\u0dd4 \u0db4\u0dc5 \u0dc0\u0dda. \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab \u0d85\u0db4\u0dda\u0d9a\u0dca\u0dc2\u0d9a\u0dad\u0dca\u0dc0\u0dba \u0dc3\u0db3\u0dc4\u0dcf 1,600 \u0d9a\u0da7 \u0d85\u0db0\u0dd2\u0d9a \u0dc3\u0d82\u0d9b\u0dca\u200d\u0dba\u0dcf\u0dc0\u0d9a\u0dca \u0dbd\u0dd2\u0dba\u0dcf\u0db4\u0daf\u0dd2\u0d82\u0da0\u0dd2 \u0dc0\u0dd3 \u0dc3\u0dd2\u0da7\u0dd2\u0dba \u0daf \u0d85\u0db1\u0dd4\u0db8\u0dd0\u0dad\u0dd2\u0dba \u0dc4\u0dd2\u0db8\u0dd2 \u0dc0\u0dd6\u0dba\u0dda \u0d89\u0db1\u0dca \u0dc4\u0dba \u0daf\u0dd9\u0db1\u0dd9\u0d9a\u0dd4\u0da7 \u0db4\u0db8\u0dab\u0dd2.   \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab\u0dba \u0dc3\u0db3\u0dc4\u0dcf \u0dad\u0dbb\u0d9c \u0d9a\u0dbb\u0db1 \u0d85\u0db4\u0dda\u0d9a\u0dca\u0dc2\u0d9a\u0dba\u0db1\u0dca \u0dc3\u0dd2\u0dba\u0dbd\u0dd4 \u0daf\u0dd9\u0db1\u0dcf\u0db8 \u0db4\u0dd4\u0dbb\u0dd4\u0dc2\u0dba\u0db1\u0dca\u0dba.  2013 \u0dc0\u0dc3\u0dbb\u0dda \u0db6\u0dbd\u0dba\u0da7 \u0db4\u0dad\u0dca \u0dc0\u0dd6 \u0d91\u0dbb\u0da7 \u0dc0\u0dad\u0dca\u0db8\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0dc4\u0dc3\u0db1\u0dca \u0dbb\u0dd4\u0dc4\u0dcf\u0db1\u0dd2 \u0d91\u0db8 \u0db0\u0dd4\u0dbb\u0dba \u0dc3\u0db3\u0dc4\u0dcf \u0dad\u0dbb\u0d9c \u0d9a\u0dbb\u0db1\u0dca\u0db1\u0dda \u0daf\u0dd9\u0dc0\u0db1 \u0dc0\u0dbb\u0da7\u0dba\u0dd2. \u0db8\u0db0\u0dca\u200d\u0dba\u0dc3\u0dca\u0dad \u0db8\u0dad\u0db0\u0dcf\u0dbb\u0dd2\u0dba\u0dd9\u0d9a\u0dd4 \u0dbd\u0dd9\u0dc3 \u0dc3\u0dd0\u0dbd\u0d9a\u0dd9\u0db1 \u0dc0\u0dad\u0dca\u0db8\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0dc0\u0dba\u0dc3 \u0d85\u0dc0\u0dd4\u0dbb\u0dd4\u0daf\u0dd4 \u0dc4\u0dd0\u0da7 \u0d85\u0da7\u0d9a\u0dd2. \u0d89\u0dbb\u0dcf\u0db1 \u0db1\u0dca\u200d\u0dba\u0dc2\u0dca\u0da7\u0dd2\u0d9a \u0dc0\u0dd0\u0da9\u0dc3\u0da7\u0dc4\u0db1 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca 2015 \u0dc0\u0dc3\u0dbb\u0dda \u0daf\u0dd3 \u0d87\u0db8\u0dbb\u0dd2\u0d9a\u0dcf\u0dc0 \u0dc3\u0db8\u0d9c \u0d91\u0d9a\u0d9f\u0dad\u0dca\u0dc0\u0dba\u0d9a\u0da7 \u0db4\u0dd0\u0db8\u0dd2\u0dab\u0dd3\u0db8\u0da7 \u0d94\u0dc4\u0dd4\u0da7 \u0dc4\u0dd0\u0d9a\u0dd2 \u0dc0\u0dd2\u0dba. \u0d91\u0dba, \u0da2\u0db1\u0dcf\u0db0\u0dd2\u0db4\u0dad\u0dd2 \u0dbb\u0dd4\u0dc4\u0dcf\u0db1\u0dd2\u0d9c\u0dda \u0db0\u0dd4\u0dbb \u0d9a\u0dcf\u0dbd\u0dba \u0dad\u0dd4\u0dc5 \u0d94\u0dc4\u0dd4 \u0dbd\u0daf \u0dc0\u0dd2\u0dc1\u0dcf\u0dbd\u0dad\u0db8 \u0dc3\u0dcf\u0dbb\u0dca\u0dae\u0d9a\u0dad\u0dca\u0dc0\u0dba \u0dbd\u0dd9\u0dc3 \u0dc3\u0dd0\u0dbd\u0d9a\u0dda. \u0db1\u0db8\u0dd4\u0dad\u0dca \u0d89\u0dbb\u0dcf\u0db1\u0dba\u0dda \u0dc0\u0dd2\u0dbb\u0dd0\u0d9a\u0dd2\u0dba\u0dcf\u0dc0 \u0d89\u0dc4\u0dc5 \u0d9c\u0ddc\u0dc3\u0dca \u0d87\u0dad\u0dd2 \u0d85\u0dad\u0dbb \u0d91\u0dc4\u0dd2 \u0dc0\u0dd0\u0da9\u0dd2\u0db8 \u0db6\u0dbd\u0db4\u0dd1\u0db8 \u0d91\u0dbd\u0dca\u0dbd \u0dc0\u0dd3 \u0d87\u0dad\u0dca\u0dad\u0dda \u0dad\u0dbb\u0dd4\u0dab \u0db4\u0dca\u200d\u0dbb\u0da2\u0dcf\u0dc0\u0da7\u0dba\u0dd2. \u0db8\u0dda \u0d85\u0dad\u0dbb \u0d91\u0dad\u0dbb\u0db8\u0dca \u0db4\u0dca\u200d\u0dbb\u0dc3\u0dd2\u0daf\u0dca\u0db0 \u0da0\u0dbb\u0dd2\u0dad\u0dba\u0d9a\u0dca \u0db1\u0ddc\u0dc0\u0dd6 \u0d9c\u0dad\u0dcf\u0db1\u0dd4\u0d9c\u0dad\u0dd2\u0d9a\u0dc0\u0dcf\u0daf\u0dd3\u0db1\u0dca\u0d9c\u0dda \u0dc3\u0dc4\u0dcf\u0dba \u0dc4\u0dd2\u0db8\u0dd2 \u0daf\u0dd0\u0da9\u0dd2 \u0db8\u0dad\u0db0\u0dcf\u0dbb\u0dd3 \u0db4\u0dd6\u0da2\u0d9a\u0dba\u0dd9\u0d9a\u0dd4 \u0dc0\u0db1 \u0d91\u0db6\u0dca\u200d\u0dbb\u0dc4\u0dd3\u0db8\u0dca \u0dbb\u0dba\u0dd2\u0dc3\u0dd3 \u0db1\u0dc0 \u0dbb\u0dd0\u0d9a\u0dd2\u0dba\u0dcf \u0daf\u0dc3 \u0dbd\u0d9a\u0dca\u0dc2 \u0d9c\u0dab\u0db1\u0d9a\u0dca \u0d8b\u0dad\u0dca\u0db4\u0dcf\u0daf\u0db1\u0dba \u0d9a\u0dbb\u0db1 \u0db6\u0dc0\u0da7 \u0db4\u0dca\u200d\u0dbb\u0dad\u0dd2\u0da5\u0dcf \u0daf\u0dd3 \u0dad\u0dd2\u0db6\u0dda. \u0db4\u0db1\u0dc3\u0dca \u0dc4\u0dad\u0dca \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0da2\u0db1\u0dcf\u0db0\u0dd2\u0db4\u0dad\u0dd2 \u0d85\u0db4\u0dda\u0d9a\u0dca\u0dc2\u0d9a \u0dbb\u0dba\u0dd2\u0dc3\u0dd3 \u0d86\u0d9c\u0db8\u0dd2\u0d9a \u0d86\u0dba\u0dad\u0db1 \u0dad\u0dd4\u0dc5 \u0db4\u0dca\u200d\u0dbb\u0db6\u0dbd \u0da0\u0dbb\u0dd2\u0dad\u0dba\u0d9a\u0dd2. \u0da2\u0db1\u0db4\u0dad\u0dd2\u0dc0\u0dbb\u0dab\u0dba \u0dc3\u0db3\u0dc4\u0dcf \u0d9a\u0dcf\u0db1\u0dca\u0dad\u0dcf\u0dc0\u0db1\u0dca 137 \u0daf\u0dd9\u0db1\u0dd9\u0d9a\u0dd4 \u0db1\u0db8\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb \u0dad\u0dd2\u0db6\u0dd4\u0dab \u0daf \u0d94\u0dc0\u0dd4\u0db1\u0dca\u0da7 \u0da2\u0db1\u0db4\u0dad\u0dd2 \u0db0\u0dd4\u0dbb\u0dba\u0da7 \u0db4\u0dad\u0dca\u0dc0\u0dd3\u0db8\u0da7 \u0db1\u0dd3\u0dad\u0dd2\u0dba\u0dd9\u0db1\u0dca \u0d85\u0dc0\u0dc3\u0dbb \u0db1\u0ddc\u0db8\u0dd0\u0dad. \u0d89\u0dc3\u0dca\u0dbd\u0dcf\u0db8\u0dd3\u0dba \u0da2\u0db1\u0dbb\u0da2\u0dba\u0dda \u0daf\u0dd2\u0dc1\u0dcf\u0db1\u0dad\u0dd2\u0dba \u0dad\u0dd3\u0db1\u0dca\u0daf\u0dd4 \u0d9a\u0dd9\u0dbb\u0dd9\u0db1 \u0dad\u0dd3\u0dbb\u0dab\u0dcf\u0dad\u0dca\u0db8\u0d9a \u0db8\u0dd0\u0dad\u0dd2\u0dc0\u0dbb\u0dab\u0dba\u0d9a\u0dca \u0dbd\u0dd9\u0dc3 \u0db8\u0dd9\u0dc0\u0dbb \u0da2\u0db1\u0db4\u0dad\u0dd2\u0dc0\u0dbb\u0dab\u0dba \u0dc3\u0dd0\u0dbd\u0d9a\u0dda.  \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0da0\u0dcf\u0dbb\u0dab \u0dc0\u0dca\u200d\u0dba\u0dcf\u0db4\u0dcf\u0dbb\u0dba\u0dda \u0d85\u0dc0\u0dc3\u0db1\u0dca \u0daf\u0dd2\u0db1\u0dba\u0dda \u0dc3\u0dd2\u0dba \u0d86\u0db0\u0dcf\u0dbb\u0d9a\u0dbb\u0dd4\u0dc0\u0db1\u0dca \u0d87\u0db8\u0dad\u0dd6 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc4\u0dc3\u0db1\u0dca \u0dbb\u0dd4\u0dc4\u0dcf\u0db1\u0dd2 \u0db4\u0dca\u200d\u0dbb\u0da0\u0dab\u0dca\u0da9\u0d9a\u0dcf\u0dbb\u0dd3 \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd \u0db1\u0ddc\u0dba\u0dd9\u0daf\u0dd9\u0db1 \u0db8\u0dd9\u0db1\u0dca \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2\u0dba\u0dda\u0dba. \u0dad\u0db8 \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0da0\u0dcf\u0dbb\u0d9a \u0db4\u0dd4\u0dc0\u0dbb\u0dd4\u0dc0\u0dbd\u0da7 \u0dc4\u0dcf\u0db1\u0dd2 \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0dc3\u0dd2\u0dba \u0db4\u0dca\u200d\u0dbb\u0dad\u0dd2\u0dc0\u0dcf\u0daf\u0dd3\u0db1\u0dca \u0dc3\u0dd4\u0daf\u0dcf\u0db1\u0db8\u0dca \u0dc0\u0dd9\u0db8\u0dd2\u0db1\u0dca \u0dc3\u0dd2\u0da7\u0dd2\u0db1 \u0db6\u0dc0 \u0d94\u0dc4\u0dd4 \u0d91\u0dc4\u0dd2\u0daf\u0dd3 \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. "},
{"headline": null, "date": null, "news": ""},
{"headline": "\u0dc3\u0db8\u0dbd\u0dd2\u0d82\u0d9c\u0dd2\u0d9a '\u0dc0\u0dbb\u0daf\u0da7' \u0dc0\u0dda\u0dc0\u0dd0\u0dbd\u0dca \u0db4\u0dc4\u0dbb 85\u0d9a\u0dca", "date": "2017 \u0db8\u0dd0\u0dba\u0dd2 18", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc3\u0db8\u0dbd\u0dd2\u0d82\u0d9c\u0dd2\u0d9a \u0dad\u0dbb\u0dd4\u0dab\u0dba\u0db1\u0dca \u0daf\u0dd9\u0daf\u0dd9\u0db1\u0dd9\u0d9a\u0dd4\u0da7 \u0dc0\u0dda\u0dc0\u0dd0\u0dbd\u0dca \u0db4\u0dc4\u0dbb \u0d85\u0dc3\u0dd6\u0db4\u0dc4\u0d9a \u0daf\u0dac\u0dd4\u0dc0\u0db8\u0d9a\u0dca \u0dbd\u0db6\u0dcf \u0daf\u0dd3\u0db8\u0da7 \u0d89\u0db1\u0dca\u0daf\u0dd4\u0db1\u0dd3\u0dc3\u0dd2\u0dba\u0dcf\u0dc0\u0dda \u0d85\u0da0\u0dda \u0db4\u0dca\u200d\u0dbb\u0dcf\u0db1\u0dca\u0dad\u0dba\u0dda \u0dc1\u0dbb\u0dd2\u0dba\u0dcf \u0d8b\u0dc3\u0dcf\u0dc0\u0dd2\u0dba\u0d9a\u0dca \u0db1\u0dd2\u0dba\u0ddd\u0d9c \u0d9a\u0dbb\u0dba\u0dd2. \u0dc0\u0dd2\u0dc3\u0dd2 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0dc3\u0dc4 \u0dc0\u0dd2\u0dc3\u0dd2\u0dad\u0dd4\u0db1\u0dca \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0db8\u0dd9\u0db8 \u0dad\u0dbb\u0dd4\u0dab\u0dba\u0db1\u0dca \u0daf\u0dd9\u0daf\u0dd9\u0db1\u0dcf \u0dba\u0dc4\u0db1\u0dca\u0d9c\u0dad\u0dc0 \u0dc3\u0dd2\u0da7\u0dd2\u0dba\u0daf\u0dd3, \u0dc3\u0db8\u0dbd\u0dd2\u0d82\u0d9c\u0dd2\u0d9a \u0dc0\u0dd2\u0dbb\u0ddd\u0db0\u0dd3 \u0d9a\u0dab\u0dca\u0da9\u0dcf\u0dba\u0db8\u0d9a\u0dca \u0dc0\u0dd2\u0dc3\u0dd2\u0db1\u0dca \u0d85\u0dbd\u0dca\u0dbd\u0dcf\u0d9c\u0db1\u0dd4 \u0dbd\u0dd0\u0db6\u0dd6 \u0db6\u0dc0 \u0db4\u0dc3\u0dd4\u0d9c\u0dd2\u0dba \u0db8\u0dcf\u0dbb\u0dca\u0dad\u0dd4 \u0db8\u0dcf\u0dc3\u0dba\u0dda\u0daf\u0dd3 \u0dc0\u0dcf\u0dbb\u0dca\u0dad\u0dcf \u0dc0\u0dd2\u0dba. \u0d91\u0dc0\u0d9a\u0dca \u0db4\u0da7\u0db1\u0dca \u0d94\u0dc0\u0dd4\u0db1\u0dca \u0daf\u0dd9\u0daf\u0dd9\u0db1\u0dcf \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0dda \u0db4\u0dc3\u0dd4\u0dc0\u0dd9\u0dad\u0dd2. \u0d85\u0da0\u0dda \u0db4\u0dca\u200d\u0dbb\u0dcf\u0db1\u0dca\u0dad\u0dba\u0dda \u0dc1\u0dbb\u0dd2\u0dba\u0dcf \u0d8b\u0dc3\u0dcf\u0dc0\u0dd2\u0dba \u0db1\u0dd2\u0dc0\u0dda\u0daf\u0db1\u0dba \u0d9a\u0dc5\u0dda \u0db8\u0dd9\u0db8 \u0da0\u0dd6\u0daf\u0dd2\u0dad\u0dba\u0db1\u0dca \u0d89\u0dc3\u0dca\u0dbd\u0dcf\u0db8\u0dd3\u0dba \u0db1\u0dd3\u0dad\u0dd2\u0dba \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0d87\u0dad\u0dd2 \u0db6\u0dc0\u0dba. \u0dc3\u0db8\u0dbd\u0dd2\u0d82\u0d9c\u0dd2\u0d9a\u0dc0 \u0d91\u0d9a\u0dca\u0dc0\u0dd6 \u0db6\u0dc0\u0da7 \u0da0\u0ddd\u0daf\u0db1\u0dcf \u0dbd\u0dad\u0dca \u0db8\u0dd9\u0db8 \u0dad\u0dbb\u0dd4\u0dab\u0dba\u0db1\u0dca \u0daf\u0dd9\u0daf\u0dd9\u0db1\u0dcf\u0da7 \u0dc0\u0dda\u0dc0\u0dd0\u0dbd\u0dca \u0db4\u0dc4\u0dbb \u0d85\u0dc3\u0dd6\u0dc0\u0d9a\u0dca \u0dbd\u0db6\u0dcf \u0daf\u0dd9\u0db1 \u0dbd\u0dd9\u0dc3 \u0db4\u0dd0\u0db8\u0dd2\u0dab\u0dd2\u0dbd\u0dca\u0dbd\u0dda \u0db1\u0dd3\u0dad\u0dd2\u0dc0\u0dda\u0daf\u0dd3\u0db1\u0dca \u0d85\u0db0\u0dd2\u0d9a\u0dbb\u0dab\u0dba\u0dd9\u0db1\u0dca \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2 \u0db1\u0db8\u0dd4\u0dad\u0dca \u0dc0\u0dda\u0dc0\u0dd0\u0dbd\u0dca \u0db4\u0dc4\u0dbb 85\u0d9a\u0dca \u0dbd\u0db6\u0dcf\u0daf\u0dd9\u0db1 \u0dbd\u0dd9\u0dc3 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0db1\u0dd2\u0dba\u0ddd\u0d9c \u0d9a\u0dbb \u0dad\u0dd2\u0db6\u0dda. \u0dc1\u0dbb\u0dd2\u0dba\u0dcf \u0db1\u0dd3\u0dad\u0dd2\u0dba \u0d85\u0db1\u0dd4\u0dc0 \u0dbd\u0db6\u0dcf \u0daf\u0dd2\u0dba \u0dc4\u0dd0\u0d9a\u0dd2 \u0d8b\u0db4\u0dbb\u0dd2\u0db8 \u0dc0\u0dda\u0dc0\u0dd0\u0dbd\u0dca \u0db4\u0dc4\u0dbb \u0d9c\u0dab\u0db1 \u0dc0\u0db1\u0dca\u0db1\u0dda \u0dc3\u0dd2\u0dba\u0dba\u0d9a\u0dd2. \u0db8\u0dd3\u0da7 \u0db4\u0dd9\u0dbb \u0dc0\u0dda\u0dc0\u0dd0\u0dbd\u0dca \u0db4\u0dc4\u0dbb \u0dbd\u0db6\u0dcf\u0daf\u0dd3 \u0d87\u0dad\u0dca\u0dad\u0dda \u0dc3\u0dd6\u0daf\u0dd4\u0dc0\u0dda \u0dba\u0dd9\u0daf\u0dd3\u0db8 \u0dc3\u0dc4 \u0db8\u0dad\u0dca\u0db4\u0dd0\u0db1\u0dca \u0db4\u0dcf\u0db1\u0dba \u0dba\u0db1 \u0da0\u0ddd\u0daf\u0db1\u0dcf\u0dc0\u0dbd\u0da7 \u0dc0\u0dd0\u0dbb\u0daf\u0dd2\u0d9a\u0dbb\u0dd4\u0dc0\u0db1\u0dca \u0dc0\u0dd6 \u0d85\u0dba\u0da7 \u0db4\u0db8\u0dab\u0dd2. \u0db8\u0dd4\u0dc3\u0dca\u0dbd\u0dd2\u0db8\u0dca \u0db6\u0dc4\u0dd4\u0dad\u0dbb\u0dba\u0d9a\u0dca \u0dc0\u0dd9\u0dc3\u0dd9\u0db1 \u0d89\u0db1\u0dca\u0daf\u0dd4\u0db1\u0dd3\u0dc3\u0dd2\u0dba\u0dcf\u0dc0\u0dda \u0d85\u0db1\u0dd9\u0d9a\u0dd4\u0dad\u0dca \u0db4\u0dca\u200d\u0dbb\u0dcf\u0db1\u0dca\u0dad\u0dc0\u0dbd \u0dc3\u0db8\u0dbd\u0dd2\u0d82\u0d9c\u0dd2\u0d9a\u0dad\u0dca\u0dc0\u0dba \u0db1\u0dd3\u0dad\u0dd2\u0dba\u0dd9\u0db1\u0dca \u0dad\u0dc4\u0db1\u0db8\u0dca \u0d9a\u0dbb \u0db1\u0ddc\u0db8\u0dd0\u0dad\u0dd2 \u0db1\u0db8\u0dd4\u0dad\u0dca \u0d85\u0da0\u0dda \u0db4\u0dca\u200d\u0dbb\u0dcf\u0db1\u0dca\u0dad\u0dba \u0dad\u0dd4\u0dc5 \u0db4\u0db8\u0dab\u0d9a\u0dca \u0dc1\u0dbb\u0dd2\u0dba\u0dcf \u0db1\u0dd3\u0dad\u0dd2\u0dba \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc3\u0dbb\u0dba \u0dbd\u0db6\u0dcf\u0daf\u0dd3 \u0dad\u0dd2\u0db6\u0dda. \u0d91\u0db8 \u0db4\u0dca\u200d\u0dbb\u0daf\u0dda\u0dc1\u0dba \u0dad\u0dd4\u0dc5 \u0dc4\u0da7\u0d9c\u0dad\u0dca \u0d9a\u0dd0\u0dbb\u0dd0\u0dbd\u0dca\u0dbd\u0d9a\u0dca \u0db1\u0dd2\u0db8\u0dcf\u0dc0\u0da7 \u0d9c\u0dd9\u0db1 \u0d92\u0db8 \u0dc3\u0db3\u0dc4\u0dcf \u0d91\u0dc0\u0d9a\u0da7 \u0d87\u0dad\u0dd2\u0d9a\u0dbb\u0d9c\u0dad\u0dca \u0d91\u0d9a\u0d9f\u0dad\u0dcf \u0d85\u0db1\u0dd4\u0dc0 \u0db8\u0db0\u0dca\u200d\u0dba\u0db8 \u0d86\u0dab\u0dca\u0da9\u0dd4\u0dc0 \u0dc0\u0dd2\u0dc3\u0dd2\u0db1\u0dca \u0d91\u0d9a\u0dd3 \u0db6\u0dbd\u0dad\u0dbd \u0d85\u0da0\u0dda \u0db4\u0dca\u200d\u0dbb\u0dcf\u0db1\u0dca\u0dad\u0dba\u0da7 \u0db4\u0dc0\u0dbb\u0db1 \u0dbd\u0daf\u0dd3. \u0db4\u0dd4\u0daf\u0dca\u0d9c\u0dbd\u0dba\u0db1\u0dca\u0da7 \u0dc0\u0dd9\u0db1\u0dc3\u0dca\u0d9a\u0db8\u0dca \u0dc3\u0dd2\u0daf\u0dd4\u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0d89\u0dc0\u0dc4\u0dbd\u0dca\u0dc0\u0db1, \u0d85\u0da0\u0dda \u0db4\u0dca\u200d\u0dbb\u0dcf\u0db1\u0dca\u0dad\u0dba\u0da7 \u0dc0\u0dd2\u0dc1\u0dda\u0dc2\u0dd2\u0dad \u0dc0\u0dd6 \u0db1\u0dd3\u0dad\u0dd2 \u0dad\u0dc4\u0db1\u0db8\u0dca \u0d9a\u0dbb\u0db1 \u0dbd\u0dd9\u0dc3 '\u0dc4\u0dd2\u0dba\u0dd4\u0db8\u0db1\u0dca \u0dbb\u0dba\u0dd2\u0da7\u0dca\u0dc3\u0dca \u0dc0\u0ddc\u0da0\u0dca' \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0dc3\u0d82\u0dc0\u0dd2\u0db0\u0dcf\u0db1\u0dba \u0d89\u0db1\u0dca\u0daf\u0dd4\u0db1\u0dd3\u0dc3\u0dd2\u0dba\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0da2\u0ddc\u0d9a\u0ddd \u0dc0\u0dd2\u0da9\u0ddd\u0da9\u0ddd \u0d9c\u0dd9\u0db1\u0dca \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dbb \u0dad\u0dd2\u0db6\u0dda. "},
{"headline": "\u0d89\u0dbb\u0dcf\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab\u0dba; \u0da2\u0dba \u0d9a\u0dcf\u0da7\u0daf?", "date": "2017 \u0db8\u0dd0\u0dba\u0dd2 18", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d89\u0dbb\u0dcf\u0db1\u0dba\u0dda \u0da1\u0db1\u0dca\u0daf\u0daf\u0dcf\u0dba\u0d9a\u0dba\u0db1\u0dca \u0db8\u0dd0\u0dba\u0dd2 19 \u0dc0\u0dd9\u0db1\u0dd2 \u0daf\u0dcf \u0d8b\u0daf\u0dd1\u0dc3\u0db1 \u0db4\u0da7\u0db1\u0dca \u0dc3\u0dd2\u0dba \u0db8\u0dd3\u0dc5\u0d9f \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dad\u0ddd\u0dbb\u0dcf\u0db4\u0dad\u0dca \u0d9a\u0dbb \u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \u0db4\u0dd2\u0dc4\u0dd2\u0da7\u0dd4\u0dc0\u0dcf \u0d87\u0dad\u0dd2 \u0da1\u0db1\u0dca\u0daf \u0db8\u0db0\u0dca\u200d\u0dba\u0dc3\u0dca\u0dae\u0dcf\u0db1 \u0d89\u0daf\u0dd2\u0dbb\u0dd2\u0db4\u0dd2\u0da7 \u0db4\u0ddd\u0dbd\u0dd2\u0db8\u0dca \u0d9c\u0dd0\u0dc3\u0dd9\u0db1\u0dd4 \u0d87\u0dad. \u0db8\u0dd9\u0dba \u0d89\u0dbb\u0dcf\u0db1\u0dca \u0dc0\u0dd2\u0db4\u0dca\u0dbd\u0dc0\u0dba\u0dd9\u0db1\u0dca \u0db4\u0dc3\u0dd4 \u0d91\u0dbb\u0da7 \u0db4\u0dd0\u0dc0\u0dd0\u0dad\u0dca\u0dc0\u0dd9\u0db1 \u0daf\u0ddc\u0dc5\u0ddc\u0dc3\u0dca \u0dc0\u0dd9\u0db1\u0dd2 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab\u0dba\u0dd2. \u0dc0\u0dba\u0dc3 \u0d85\u0dc0\u0dd4\u0dbb\u0dd4\u0daf\u0dd4 \u0daf\u0dc4\u0d85\u0da7 \u0dc3\u0db8\u0dca\u0db4\u0dd6\u0dbb\u0dca\u0dab \u0d9a\u0dbb \u0dc3\u0dd2\u0da7\u0dd2\u0db1 \u0d9a\u0ddd\u0da7\u0dd2 \u0db4\u0dc4 \u0dc4\u0db8\u0dcf\u0dbb\u0d9a\u0dca \u0db4\u0db8\u0dab \u0dbd\u0dd2\u0dba\u0dcf\u0db4\u0daf\u0dd2\u0d82\u0da0\u0dd2 \u0d89\u0dbb\u0dcf\u0db1 \u0da2\u0dcf\u0dad\u0dd2\u0d9a\u0dba\u0db1\u0dca \u0db8\u0dd9\u0dc0\u0dbb \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab\u0dba\u0dda \u0daf\u0dd3 \u0da1\u0db1\u0dca\u0daf\u0dba \u0daf\u0dd3\u0db8\u0da7 \u0dc3\u0dd4\u0daf\u0dd4\u0dc3\u0dd4\u0d9a\u0db8\u0dca \u0dbd\u0dd0\u0db6 \u0dc3\u0dd2\u0da7\u0dd2\u0db1 \u0d85\u0dad\u0dbb \u0dc0\u0dd2\u0daf\u0dda\u0dc1\u0d9c\u0dad \u0dc3\u0dd2\u0dba \u0db4\u0dd4\u0dbb\u0dc0\u0dd0\u0dc3\u0dd2\u0dba\u0db1\u0dca\u0da7 \u0daf \u0da1\u0db1\u0dca\u0daf\u0dba \u0daf\u0dd3\u0db8 \u0dc3\u0db3\u0dc4\u0dcf \u0d87\u0db8\u0dd9\u0dbb\u0dd2\u0d9a\u0dcf \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf\u0dba \u0daf \u0d87\u0dad\u0dd4\u0dc5\u0dd4\u0dc0 \u0dbb\u0da7\u0dc0\u0dbd\u0dca 103 \u0d9a \u0da1\u0db1\u0dca\u0daf \u0db8\u0db0\u0dca\u200d\u0dba\u0dc3\u0dca\u0dae\u0dcf\u0db1 \u0db4\u0dd2\u0dc4\u0dd2\u0da7\u0dd4\u0dc0\u0dd3\u0db8\u0da7 '\u0da7\u0dd9\u0dc4\u0dd9\u0dbb\u0dcf\u0db1\u0dca' \u0db8\u0dd0\u0dad\u0dd2\u0dc0\u0dbb\u0dab \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca \u0dc0\u0dd2\u0dc3\u0dd2\u0db1\u0dca \u0db4\u0dd2\u0dba\u0dc0\u0dbb \u0d9c\u0db1\u0dd4 \u0dbd\u0dd0\u0db6 \u0d87\u0dad. \u0d91\u0dc4\u0dd9\u0dad\u0dca \u0d9a\u0dd0\u0db1\u0da9\u0dcf\u0dc0 \u0dc3\u0dc4 \u0d89\u0dbb\u0dcf\u0db1\u0dba \u0dc3\u0db8\u0d9f \u0dbb\u0dcf\u0da2\u0dca\u200d\u0dba\u0dad\u0dcf\u0db1\u0dca\u0dad\u0dca\u200d\u0dbb\u0dd2\u0d9a \u0dc3\u0db8\u0dca\u0db6\u0db1\u0dca\u0db0\u0dad\u0dcf \u0d85\u0dad\u0dca\u0dc4\u0dd2\u0da7\u0dd4\u0dc0\u0dcf \u0d87\u0dad\u0dd2 \u0dbb\u0da7\u0dc0\u0dbd\u0dca \u0daf\u0dd9\u0d9a\u0d9a\u0dca \u0d91\u0dc0\u0dd0\u0db1\u0dd2 \u0da1\u0db1\u0dca\u0daf \u0db8\u0db0\u0dca\u200d\u0dba\u0dc3\u0dca\u0dae\u0dcf\u0db1 \u0db4\u0dd2\u0dc4\u0dd2\u0da7\u0dd4\u0dc0\u0db1\u0dd4 \u0dbd\u0dd0\u0db6\u0dd3\u0db8 \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dbb \u0d87\u0dad. \u0dc0\u0dba\u0dc3 \u0d85\u0dc0\u0dd4\u0dbb\u0dd4\u0daf\u0dd4 \u0daf\u0dc4\u0d85\u0da7 \u0d89\u0d9a\u0dca\u0db8\u0dc0\u0dd6 \u0d89\u0dbb\u0dcf\u0db1\u0dca \u0db4\u0dd4\u0dbb\u0dc0\u0dd0\u0dc3\u0dd2\u0dba\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab\u0dba \u0dc3\u0db3\u0dc4\u0dcf \u0dc3\u0dd4\u0daf\u0dd4\u0dc3\u0dd4\u0d9a\u0db8\u0dca  \u0dbd\u0db6\u0db1 \u0db1\u0db8\u0dd4\u0dad\u0dca  \u0d91\u0dc3\u0dda \u0d89\u0daf\u0dd2\u0dbb\u0dd2\u0db4\u0dad\u0dca \u0dc0\u0dd9\u0db1 \u0db4\u0dd4\u0daf\u0dca\u0d9c\u0dbd\u0dba\u0db1\u0dca  \u0d85\u0dad\u0dbb\u0dd2\u0db1\u0dca \u0dc3\u0dd4\u0daf\u0dd4\u0dc3\u0dd4 \u0d85\u0db4\u0dda\u0d9a\u0dca\u0dc2\u0d9a\u0dba\u0db1\u0dca \u0dc0\u0db1\u0dca\u0db1\u0dda \u0d9a\u0dc0\u0dd4\u0dbb\u0dd4\u0db1\u0dca\u0daf \u0dba\u0db1\u0dca\u0db1 \u0dad\u0dd3\u0db1\u0dca\u0daf\u0dd4 \u0d9a\u0dbb\u0db1\u0dd4  \u0dbd\u0db6\u0db1\u0dca\u0db1\u0dda \u0db8\u0dd0\u0dad\u0dd2\u0dc0\u0dbb\u0dab \u0d85\u0db0\u0dd3\u0d9a\u0dca\u0dc2\u0dab \u0d86\u0dba\u0dad\u0db1\u0dba(EMA)  \u0dc3\u0dc4 \u0d89\u0dbb\u0dcf\u0db1\u0dca \u0d8b\u0dad\u0dca\u0dad\u0dbb\u0dd3\u0dad\u0dbb \u0d86\u0d9c\u0db8\u0dd2\u0d9a \u0db4\u0dcf\u0dbd\u0d9a \u0dc3\u0db7\u0dcf\u0dc0 \u0db8\u0d9c\u0dd2\u0db1\u0dd2. 2009 \u0da2\u0db1\u0db0\u0dd2\u0db4\u0dad\u0dd2\u0dc0\u0dbb\u0dab\u0dba \u0dc3\u0db3\u0dc4\u0dcf \u0d89\u0dbb\u0dcf\u0db1\u0dca \u0da2\u0dcf\u0dad\u0dd2\u0d9a\u0dba\u0db1\u0dca 36000 \u0d9a\u0dca \u0d85\u0db4\u0dda\u0d9a\u0dca\u0dc2\u0d9a\u0dba\u0db1\u0dca \u0dc4\u0dd0\u0da7\u0dd2\u0dba\u0da7 \u0dbd\u0dd2\u0dba\u0dcf\u0db4\u0daf\u0dd2\u0d82\u0da0\u0dd2 \u0dc0\u0dd3\u0db8\u0dda \u0dc0\u0dcf\u0dbb\u0dca\u0dad\u0dcf\u0dc0\u0d9a\u0dca \u0d87\u0dad\u0dd2 \u0d85\u0dad\u0dbb \u0d91\u0dc4\u0dd9\u0dad\u0dca \u0d89\u0dc4\u0dad \u0d9a\u0dd3 \u0db1\u0dd2\u0dbd \u0d86\u0dba\u0dad\u0db1 \u0db8\u0d9c\u0dd2\u0db1\u0dca \u0dad\u0ddd\u0dbb\u0dcf \u0d9c\u0db1\u0dd4 \u0dbd\u0dd0\u0db6\u0dd4\u0dab\u0dda \u0d94\u0dc0\u0dd4\u0db1\u0dca \u0d85\u0dad\u0dbb\u0dd2\u0db1\u0dca \u0d9a\u0dd3\u0db4\u0daf\u0dd9\u0db1\u0d9a\u0dd4 \u0db4\u0db8\u0dab\u0dd2.   \u0d8b\u0daf\u0dcf\u0dc4\u0dbb\u0dab\u0dba\u0d9a\u0dca \u0dc0\u0dc1\u0dba\u0dd9\u0db1\u0dca \u0d9a\u0dcf\u0db1\u0dca\u0dad\u0dcf\u0dc0\u0db1\u0dca \u0daf \u0da2\u0db1\u0dcf\u0db0\u0dd2\u0db4\u0dad\u0dd2 \u0db0\u0dd6\u0dbb \u0d85\u0db4\u0dda\u0d9a\u0dca\u0dc2\u0d9a\u0dad\u0dca\u0dc0\u0dba \u0d89\u0dbd\u0dca\u0dbd\u0dcf \u0dbd\u0dd2\u0dba\u0dcf\u0db4\u0daf\u0dd2\u0d82\u0da0\u0dd2 \u0dc0\u0dd9\u0db1 \u0db1\u0db8\u0dd4\u0dad\u0dca \u0d94\u0dc0\u0dd4\u0db1\u0dca \u0db1\u0dd2\u0dc3\u0dd0\u0d9a \u0dbd\u0dd9\u0dc3\u0db8 \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dbb\u0db1\u0dd4 \u0dbd\u0dd0\u0db6\u0dd9\u0dad\u0dd2. \u0d9a\u0dca\u200d\u0dbb\u0dd2\u0dc3\u0dca\u0dad\u0dd4 \u0db4\u0dd6\u0dbb\u0dca\u0dc0 \u0dc4\u0dba\u0dc0\u0dd9\u0db1\u0dd2 \u0dc3\u0dd2\u0dba\u0dc0\u0dc3 \u0dad\u0dbb\u0db8\u0dca \u0d88\u0dad\u0da7 \u0dc0\u0dd2\u0dc4\u0dd2\u0daf \u0dba\u0db1 \u0d93\u0dad\u0dd2\u0dc4\u0dcf\u0dc3\u0dd2\u0d9a \u0d8b\u0dbb\u0dd4\u0db8\u0dba\u0d9a\u0dca \u0dc3\u0dc4\u0dd2\u0dad \u0db4\u0dde\u0dbb\u0dcf\u0dab\u0dd2\u0d9a \u0db4\u0dbb\u0dca\u0dc3\u0dd2\u0dba\u0dcf\u0db1\u0dd4 \u0d85\u0db0\u0dd2\u0dbb\u0dcf\u0da2\u0dca\u200d\u0dba\u0dba\u0da7 \u0d85\u0dba\u0dad\u0dca \u0db7\u0dd6\u0db8\u0dd2\u0dba\u0dda \u0db4\u0dd2\u0dc4\u0dd2\u0da7\u0dd2 \u0dc0\u0dad\u0dca\u0db8\u0db1\u0dca \u0d89\u0dbb\u0dcf\u0db1\u0dba\u0dda  \u0daf\u0dd0\u0db1\u0da7 \u0db6\u0dbd \u0db4\u0dd0\u0dc0\u0dd0\u0dad\u0dca\u0dc0\u0dd9\u0db1 \u0da2\u0db1\u0dbb\u0da2 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0 \u0db4\u0dca\u200d\u0dbb\u0dad\u0dd2\u0dc2\u0dca\u0da8\u0dcf\u0db4\u0db1\u0dba \u0d9a\u0dbb\u0db1 \u0dbd\u0daf\u0dca\u0daf\u0dda 1979 \u0d89\u0dbb\u0dcf\u0db1\u0dca \u0dc0\u0dd2\u0db4\u0dca\u0dbd\u0dc0\u0dba\u0dd9\u0db1\u0dca \u0db4\u0dc3\u0dd4\u0dc0\u0dba\u0dd2. \u0db6\u0da7\u0dc4\u0dd2\u0dbb \u0dbb\u0dcf\u0da2\u0dca\u200d\u0dba\u0dba\u0db1\u0dca \u0dc0\u0dd2\u0dc3\u0dd2\u0db1\u0dca \"\u0d89\u0dbb\u0dcf\u0db1\u0dca \u0d89\u0dc3\u0dca\u0dbd\u0dcf\u0db8\u0dd3\u0dba \u0dc0\u0dd2\u0db4\u0dca\u0dbd\u0dc0\u0dba\" \u0dbd\u0dd9\u0dc3 \u0dc4\u0db3\u0dd4\u0db1\u0dca\u0dc0\u0db1\u0dd4 \u0dbd\u0db6\u0db1 1979 \u0dc0\u0dc3\u0dbb\u0dda \u0db8\u0dc4\u0da2\u0db1 \u0db1\u0dd0\u0d9c\u0dd2\u0da7\u0dd3\u0db8 \u0db8\u0d9c\u0dd2\u0db1\u0dca   \u0d91\u0dad\u0dd9\u0d9a\u0dca \u0db6\u0dbd\u0dba\u0dda \u0dc3\u0dd2\u0da7\u0dd2 \u0dbb\u0dda\u0dc2\u0dcf \u0db8\u0ddc\u0dc4\u0ddc\u0db8\u0dca\u0db8\u0da9\u0dca \u0dc2\u0dcf \u0db4\u0dc4\u0dca\u0dbd\u0dcf\u0dc0\u0dd2 (Reza Mohommed Shah Pahlavi )\u0d85\u0db0\u0dd2\u0dbb\u0dcf\u0da2\u0dba\u0dcf \u0dc3\u0dd2\u0dc4\u0dc3\u0dd4\u0db1\u0dd9\u0db1\u0dca \u0db8\u0dd9\u0db1\u0dca\u0db8 \u0dbb\u0da7\u0dd2\u0db1\u0dca \u0daf \u0db4\u0dc5\u0dc0\u0dcf \u0dc4\u0dbb\u0dd2\u0db1 \u0dbd\u0daf \u0d85\u0dad\u0dbb \u0d89\u0db1\u0dca  \u0d85\u0db1\u0dad\u0dd4\u0dbb\u0dd4\u0dc0 \u0db4\u0dd2\u0dc4\u0dd2\u0da7\u0dd4\u0dc0\u0db1 \u0dbd\u0daf '\u0d89\u0dbb\u0dcf\u0db1\u0dca \u0d89\u0dc3\u0dca\u0dbd\u0dcf\u0db8\u0dd3\u0dba \u0da2\u0db1\u0dbb\u0da2 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0' \u0db8\u0d9c\u0dd2\u0db1\u0dca  \u0daf\u0dd0\u0db1\u0da7 \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0dc0\u0dd9\u0db1 \u0da2\u0db1\u0dcf\u0db0\u0dd2\u0db4\u0dad\u0dd2 \u0db4\u0daf\u0dc0\u0dd2\u0dba \u0db1\u0dd3\u0dad\u0dd2\u0d9c\u0dad \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dab\u0dd2.   \u0d91\u0db8 \u0db1\u0dc0 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0 \u0db8\u0d9c\u0dd2\u0db1\u0dca \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db1 \u0dbd\u0daf \u0d89\u0dbb\u0dcf\u0db1\u0dca \u0d89\u0dc3\u0dca\u0dbd\u0dcf\u0db8\u0dd3\u0dba \u0da2\u0db1\u0dbb\u0da2\u0dba\u0dda \u0db4\u0dc5\u0db8\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab\u0dba 1980 \u0dc0\u0dc3\u0dbb\u0dda \u0da2\u0db1\u0dc0\u0dcf\u0dbb\u0dd2 \u0db8\u0dcf\u0dc3\u0dba\u0dda \u0db4\u0dd0\u0dc0\u0dd0\u0dad\u0dca\u0dc0\u0dd4\u0db1 \u0d85\u0dad\u0dbb \u0d85\u0db6\u0dd4\u0dbd\u0dca\u0dc4\u0dc3\u0db1\u0dca \u0db6\u0db1\u0dd2 \u0dc3\u0daf\u0dbb\u0dca ( Abolhasan Bani-Sadr) \u0db4\u0dc5\u0db8\u0dd4 \u0d89\u0dbb\u0dcf\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc4\u0dd0\u0da7\u0dd2\u0dba\u0da7 \u0d89\u0dad\u0dd2\u0dc4\u0dcf\u0dc3\u0dba\u0da7 \u0d91\u0d9a\u0dca\u0dc0\u0dd2\u0dba. \u0d89\u0dbb\u0dcf\u0db1\u0dca \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0 \u0d85\u0db1\u0dd4\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0d9a\u0dd4\u0da7 \u0db6\u0dbd\u0dba\u0dda \u0dbb\u0dd0\u0db3\u0dd3 \u0dc3\u0dd2\u0da7\u0dd2\u0dba \u0dc4\u0dd0\u0d9a\u0dd2 \u0db0\u0dd6\u0dbb \u0d9a\u0dcf\u0dbd\u0dba \u0dc0\u0dc3\u0dbb \u0dc4\u0dad\u0dbb\u0d9a\u0da7 \u0dc3\u0dd3\u0db8\u0dcf\u0dc0\u0dd9\u0dba\u0dd2. 1979 \u0dc0\u0dc3\u0dbb\u0dda \u0d85\u0db4\u0dca\u200d\u0dbb\u0dd2\u0dba\u0dd9\u0dbd\u0dca \u0db8\u0dcf\u0dc3\u0dba\u0dda \u0daf\u0dd3 \u0d89\u0dbb\u0dcf\u0db1\u0dba \u0da2\u0db1\u0dbb\u0da2\u0dba\u0d9a\u0dca \u0dc4\u0dd0\u0da7\u0dd2\u0dba\u0da7 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db1 \u0dbd\u0daf \u0db1\u0db8\u0dd4\u0dad\u0dca \u0d86\u0d9c\u0db8 \u0db4\u0db8\u0dab\u0d9a\u0dca \u0db1\u0ddc\u0dc0 \u0dbb\u0da7\u0dad\u0dd4\u0dc5 \u0dc3\u0dd0\u0db6\u0dd1 \u0daf\u0dda\u0dc1\u0db4\u0dcf\u0dbd\u0db1 \u0db6\u0dbd \u0d85\u0db0\u0dd2\u0d9a\u0dcf\u0dbb\u0dd2\u0dba\u0dad\u0dca  \u0dad\u0db8 \u0d85\u0dab\u0dc3\u0d9a \u0dba\u0da7\u0dad\u0dda \u0db4\u0dc0\u0dad\u0dca\u0dc0\u0dcf \u0d9c\u0dd0\u0db1\u0dd3\u0db8\u0da7 \u0d89\u0dc3\u0dca\u0dbd\u0dcf\u0db8\u0dd3\u0dba \u0d86\u0d9c\u0db8\u0dd2\u0d9a \u0db6\u0dbd \u0db8\u0dab\u0dca\u0da9\u0dbd\u0dba(Qum) \u0dba\u0dad\u0dca\u0db1 \u0daf\u0dbb\u0dba\u0dd2. \u0dbb\u0dda\u0dc3\u0dcf \u0dc2\u0dcf \u0d85\u0db0\u0dd2\u0dbb\u0dcf\u0da2\u0dba\u0dcf \u0db4\u0dc5\u0dc0\u0dcf \u0dc4\u0dbb\u0dd2\u0db1\u0dd4 \u0dbd\u0dd0\u0db6\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0d85\u0db0\u0dd2\u0dbb\u0dcf\u0da2 \u0db4\u0dcf\u0dbd\u0db1 \u0dc3\u0db8\u0dba\u0dda \u0dc0\u0dc3\u0dbb \u0daf\u0dcf\u0dc4\u0dad\u0dbb\u0d9a\u0dca \u0dbb\u0da7\u0dd2\u0db1\u0dca \u0db4\u0dd2\u0da7\u0dc0 \u0db4\u0dca\u200d\u0dbb\u0d82\u0dc1\u0dba\u0dda \u0da2\u0dd3\u0dc0\u0dad\u0dca \u0dc0\u0dd6 \u0d89\u0dc3\u0dca\u0dbd\u0dcf\u0db8\u0dd3\u0dba \u0d86\u0d9c\u0db8\u0dd2\u0d9a \u0db1\u0dcf\u0dba\u0d9a  \u0d85\u0dba\u0dad\u0dd4\u0dbd\u0dca\u0dbd\u0dcf \u0dbb\u0dd4\u0dc4\u0ddc\u0dbd\u0dca\u0dbd\u0dcf \u0d9a\u0ddc\u0db8\u0dd9\u0dba\u0dd2\u0db1\u0dd2 ( Ayatollah Ruhollah Khomeini) 1979 \u0db4\u0dd9\u0db6\u0dbb\u0dc0\u0dcf\u0dbb\u0dd2 \u0db8\u0dcf\u0dc3\u0dba\u0dda '\u0da7\u0dd9\u0dc4\u0dd9\u0dbb\u0dcf\u0db1\u0dca' \u0d85\u0d9c\u0db1\u0dd4\u0dc0\u0dbb\u0da7 \u0db4\u0dd9\u0dbb\u0dc5\u0dcf \u0db4\u0dd0\u0db8\u0dd2\u0dab\u0dd2 \u0d85\u0dad\u0dbb \u0d94\u0dc4\u0dd4  \u0d89\u0db1\u0dca\u0db4\u0dc3\u0dd4 \u0dbb\u0da7\u0dda \u0dc3\u0dd0\u0db6\u0dd1  \u0db1\u0dcf\u0dba\u0d9a\u0dba\u0dcf \u0db6\u0dc0\u0da7 \u0db4\u0dad\u0dca\u0dc0\u0dd2\u0dba. \u0da2\u0db1\u0db8\u0dad \u0dc0\u0dd2\u0da0\u0dcf\u0dbb\u0dab\u0dba\u0d9a\u0dd2\u0db1\u0dca  \u0db4\u0dc3\u0dd4 \u0d91\u0db8 \u0dc0\u0dc3\u0dbb\u0dda \u0d85\u0db4\u0dca\u200d\u0dbb\u0dd2\u0dba\u0dd9\u0dbd\u0dca \u0db8\u0dcf\u0dc3\u0dba\u0dda \u0daf\u0dd3  \u0d94\u0dc4\u0dd4 \u0dc0\u0dd2\u0dc3\u0dd2\u0db1\u0dca\u0db8 \u0d89\u0dbb\u0dcf\u0db1\u0dca \u0d89\u0dc3\u0dca\u0dbd\u0dcf\u0db8\u0dd3\u0dba \u0da2\u0db1\u0dbb\u0da2\u0dba \u0db4\u0dd2\u0dc4\u0dd2\u0da7\u0dd4\u0dc0\u0db1 \u0dbd\u0daf \u0db1\u0db8\u0dd4\u0dad\u0dca \u0dc5\u0daf\u0dbb\u0dd4 \u0da2\u0db1\u0dbb\u0da2 \u0db4\u0dcf\u0dbd\u0db1 \u0dad\u0db1\u0dca\u0dad\u0dca\u200d\u0dbb\u0dba\u0dda \u0d85\u0dc0\u0dc3\u0db1\u0dca \u0dad\u0dd3\u0db1\u0dca\u0daf\u0dd4 \u0d9c\u0dd0\u0db1\u0dd3\u0db8\u0dda \u0db6\u0dbd\u0dba \u0d85\u0dba\u0dad\u0dd4\u0dbd\u0dca\u0dbd\u0dcf \u0dbb\u0dd4\u0dc4\u0ddc\u0dbd\u0dca\u0dbd\u0dcf \u0d9a\u0ddc\u0db8\u0dd9\u0dba\u0dd2\u0db1\u0dd2 \u0db4\u0dca\u200d\u0dbb\u0db8\u0dd4\u0d9b \u0d8b\u0dad\u0dca\u0dad\u0dbb\u0dd3\u0dad\u0dbb \u0d86\u0d9c\u0db8\u0dd2\u0d9a \u0db8\u0dab\u0dca\u0da9\u0dbd\u0dba\u0da7 \u0db4\u0dc0\u0dbb\u0dcf \u0d9c\u0db1\u0dd4 \u0dbd\u0dd0\u0db6\u0dd4\u0dab\u0dd2. \u0daf\u0dc1\u0d9a \u0dc4\u0dad\u0dbb\u0d9a\u0da7 \u0d85\u0dc3\u0db1\u0dca\u0db1 \u0d89\u0dbb\u0dcf\u0db1\u0dca \u0da2\u0db1\u0dbb\u0da2 \u0d89\u0dad\u0dd2\u0dc4\u0dcf\u0dc3\u0dba\u0dda \u0db6\u0dbd\u0dba\u0da7 \u0db4\u0dad\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dd4\u0db1\u0dca \u0d9a\u0dd3\u0db4 \u0daf\u0dd9\u0db1\u0d9a\u0dd4\u0da7\u0db8 \u0d94\u0dc0\u0dd4\u0db1\u0dca\u0d9c\u0dda  \u0db4\u0dca\u200d\u0dbb\u0dad\u0dd2\u0dc3\u0d82\u0dc3\u0dca\u0d9a\u0dbb\u0dab\u0dc0\u0dcf\u0daf\u0dd3 \u0d89\u0daf\u0dd2\u0dbb\u0dd2  \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c \u0d8b\u0dad\u0dca\u0dad\u0dbb\u0dd3\u0dad\u0dbb \u0d86\u0d9c\u0db8\u0dd2\u0d9a \u0db6\u0dbd \u0db8\u0dab\u0dca\u0da9\u0dbd\u0dba\u0dda \u0db6\u0dbd\u0db4\u0dd1\u0db8 \u0dc4\u0db8\u0dd4\u0dc0\u0dda \u0db4\u0dd9\u0dbb\u0da7 \u0d9c\u0dd9\u0db1\u0dba\u0dcf\u0db8 \u0d85\u0dc3\u0dd3\u0dbb\u0dd4 \u0dc0\u0dd2\u0dba. \u0d89\u0dbb\u0dcf\u0db1\u0dba\u0dda \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dc4\u0dca\u0db8\u0dd4\u0daf\u0dca \u0d85\u0dc4\u0dca\u0db8\u0daf\u0dd2\u0db1\u0dd2\u0da2\u0dcf\u0da9\u0dca\u0da7(Mahmoud Ahmadinejad) \u0dc3\u0dd2\u0dba \u0da2\u0dca\u200d\u0dba\u0dd9\u0dc2\u0dca\u0da8 \u0db1\u0dd2\u0dba\u0ddd\u0da2\u0dca\u200d\u0dba \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0db4\u0daf\u0dc0\u0dd2\u0dba\u0dd9\u0db1\u0dca \u0d89\u0dc0\u0dad\u0dca \u0d9a\u0dd2\u0dbb\u0dd3\u0db8\u0da7 \u0dc3\u0dd2\u0daf\u0dd4\u0dc0\u0dd3\u0db8  \u0d89\u0dbb\u0dcf\u0db1\u0dba\u0dda \u0dc3\u0dd4\u0db4\u0dd2\u0dbb\u0dd2 \u0db1\u0dcf\u0dba\u0d9a \u0d85\u0dba\u0dad\u0ddc\u0dbd\u0dca\u0dbd\u0dcf \u0d85\u0dbd\u0dd2 \u0d9a\u0ddc\u0db8\u0dd9\u0dba\u0dd2\u0db1\u0dd2 \u0d9c\u0dda \u0daf\u0dda\u0dc1\u0db4\u0dcf\u0dbd\u0db1 \u0db6\u0dbd\u0db4\u0dd1\u0db8 \u0d9a\u0ddc\u0dad\u0dbb\u0db8\u0dca\u0daf \u0dba\u0db1\u0dca\u0db1 \u0db4\u0dca\u200d\u0dbb\u0daf\u0dbb\u0dca\u0dc1\u0db1\u0dba \u0d9a\u0dd9\u0dbb\u0dd4\u0dab \u0db8\u0dd1\u0dad \u0db1\u0dd2\u0daf\u0dbb\u0dca\u0dc1\u0db1\u0dba\u0d9a\u0dd2.  \u0d89\u0dbb\u0dcf\u0db1\u0dca \u0db8\u0da2\u0dca\u0dbd\u0dd2\u0dc3\u0dca ( Iranian Majlis) \u0dba\u0db1\u0dd4\u0dc0\u0dd9\u0db1\u0dca \u0db4\u0dbb\u0dca\u0dc3\u0dd2\u0dba\u0dcf\u0db1\u0dd4 \u0db7\u0dcf\u0dc2\u0dcf\u0dc0\u0dd9\u0db1\u0dca \u0dc0\u0dca\u200d\u0dba\u0dc0\u0dc4\u0dcf\u0dbb \u0d9a\u0dd9\u0dbb\u0dd9\u0db1 \u0d89\u0dbb\u0dcf\u0db1\u0dca \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0 \u0dc3\u0dcf\u0db8\u0dcf\u0da2\u0dd2\u0d9a\u0dba\u0db1\u0dca 290 \u0d9a\u0dd2\u0db1\u0dca \u0dba\u0dd4\u0d9a\u0dca\u0dad\u0dc0\u0dd9\u0dba\u0dd2. \u0d89\u0dbb\u0dcf\u0db1\u0dca \u0dc0\u0dd2\u0db4\u0dca\u0dbd\u0dc0\u0dba\u0da7 \u0db4\u0dd9\u0dbb \u0db4\u0dd0\u0dc0\u0dad\u0dd2 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0 '\u0db8\u0da2\u0dca\u0dbd\u0dd2\u0dc3\u0dca' \u0dba\u0db1\u0dd4\u0dc0\u0dd9\u0db1\u0dca \u0dc4\u0dd0\u0db3\u0dd2\u0db1\u0dca\u0dc0\u0dd4\u0db1 \u0db4\u0dc4\u0dc5  \u0db8\u0db1\u0dca\u0dad\u0dca\u200d\u0dbb\u0dd3 \u0db8\u0dab\u0dca\u0da9\u0dbd\u0dba\u0d9a\u0dd2\u0db1\u0dca \u0dc3\u0dc4 \u0d89\u0dc4\u0dc5 \u0db8\u0db1\u0dca\u0dad\u0dca\u200d\u0dbb\u0dd3 \u0db8\u0dab\u0dca\u0da9\u0dbd\u0dba \u0dc0\u0dd6 \u0dc3\u0dd9\u0db1\u0dd9\u0da7\u0dca \u0dc3\u0db7\u0dcf\u0dc0\u0d9a\u0dca \u0dc3\u0dc4\u0dd2\u0dad\u0dc0 \u0daf\u0dca\u0dc0\u0dd2\u0db8\u0dcf\u0dab\u0dca\u0da9\u0dbd\u0dd2\u0d9a  \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0daf\u0dcf\u0dba\u0d9a\u0dba\u0d9a\u0dca \u0dc0\u0dd2\u0dba. \u0dc0\u0dd2\u0db4\u0dca\u0dbd\u0dc0\u0dba\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0db4\u0dca\u200d\u0dbb\u0dad\u0dd2\u0dc0\u0dca\u200d\u0dba\u0dd4\u0dc4\u0d9c\u0dad \u0d9a\u0dbb\u0db1 \u0dbd\u0daf \u0db1\u0dc0 \u0dc0\u0dca\u200d\u0dba\u0dc0\u0dc3\u0dca\u0dae\u0dcf \u0dbb\u0dcf\u0db8\u0dd4\u0dc0 \u0dad\u0dd4\u0dc5 \u0d91\u0db8 \u0dc3\u0dd9\u0db1\u0dda\u0da7\u0dca \u0dc3\u0db7\u0dcf\u0dc0 \u0d85\u0dc4\u0ddd\u0dc3\u0dd2 \u0d9a\u0dbb\u0db1 \u0dbd\u0daf \u0d85\u0dad\u0dbb \u0d85\u0db7\u0dd2\u0db1\u0dc0\u0dba\u0dd9\u0db1\u0dca \u0db4\u0dd2\u0dc4\u0dd2\u0da7\u0dd4\u0dc0\u0db1 \u0dbd\u0daf \u0dc0\u0dad\u0dca\u0db8\u0db1\u0dca \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0daf\u0dcf\u0dba\u0d9a\u0dba \u0d92\u0d9a\u0dd3\u0dba \u0db8\u0dab\u0dca\u0da9\u0dbd\u0dba\u0d9a\u0dca \u0dc0\u0db1 \u0d85\u0dad\u0dbb \u0d91\u0dc4\u0dd2 \u0db1\u0dd2\u0dbd \u0d9a\u0dcf\u0dbd\u0dba \u0dc0\u0dc3\u0dbb \u0dc4\u0dad\u0dbb\u0d9a\u0da7 \u0dc3\u0dd3\u0db8\u0dcf\u0dc0\u0dd9\u0dba\u0dd2.  \u0daf\u0ddd\u0dc2\u0dcf\u0db7\u0dd2\u0dba\u0ddd\u0d9c\u0dba\u0d9a\u0dca \u0dc3\u0db8\u0dca\u0db8\u0dad \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0db8\u0dd9\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0db4\u0daf\u0dc0\u0dd2\u0dba\u0dd9\u0db1\u0dca \u0d89\u0dc0\u0dad\u0dca \u0d9a\u0dd2\u0dbb\u0dd3\u0db8\u0dca \u0db6\u0dbd\u0dba \u0d91\u0db8 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0 \u0dc3\u0dad\u0dd4\u0dc0\u0dd9\u0dba\u0dd2. \u0daf\u0dd0\u0db1\u0da7 \u0db6\u0dbd\u0dba\u0dda \u0dc3\u0dd2\u0da7\u0dd2\u0db1 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc4\u0dc3\u0db1\u0dca \u0dbb\u0dd4\u0dc4\u0dcf\u0db1\u0dd2(Hassan Rouhani) \u0db4\u0daf\u0dc0\u0dd2\u0dba \u0db7\u0dcf\u0dbb \u0d9c\u0db1\u0dca\u0db1\u0dcf \u0dbd\u0daf\u0dca\u0daf\u0dda  2013  \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab\u0dba\u0dd9\u0db1\u0dca \u0dbd\u0daf \u0da2\u0dba\u0d9c\u0dca\u200d\u0dbb\u0dc4\u0dab\u0dba\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0\u0dba\u0dd2.  \u0db8\u0dd0\u0dba\u0dd2 19 \u0dc0\u0dd9\u0db1\u0dd2\u0daf\u0dcf \u0db8\u0dd9\u0dc0\u0dbb  \u0da2\u0db1\u0db4\u0dad\u0dd2\u0dc0\u0dbb\u0dab \u0dc3\u0da7\u0db1 \u0dad\u0dd4\u0dc5 \u0d85\u0db4\u0dda\u0d9a\u0dca\u0dc2\u0d9a\u0dba\u0db1\u0dca \u0dc3\u0dad\u0dbb\u0daf\u0dd9\u0db1\u0d9a\u0dd4 \u0dc3\u0dd2\u0da7\u0dd2\u0db1 \u0d85\u0dad\u0dbb \u0d94\u0dc0\u0dd4\u0db1\u0dca  \u0d85\u0dad\u0dbb\u0dd2\u0db1\u0dca \u0db4\u0dca\u200d\u0dbb\u0db0\u0dcf\u0db1 \u0dad\u0dbb\u0d9f\u0dba \u0db4\u0dc0\u0dad\u0dd2\u0db1\u0dca\u0db1\u0dda  \u0db6\u0dbd\u0dba\u0dda \u0dc3\u0dd2\u0da7\u0dd2\u0db1 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc4\u0dd4\u0dc3\u0dda\u0db1\u0dca \u0dbb\u0dd4\u0dc4\u0dcf\u0db1\u0dd2 \u0dc3\u0dc4 \u0daf\u0dd0\u0da9\u0dd2 \u0db8\u0dad\u0db0\u0dcf\u0dbb\u0dd3 \u0db4\u0dd6\u0da2\u0d9a\u0dba\u0dd9\u0d9a\u0dd4 \u0dc0\u0db1 \u0d8a\u0db6\u0dca\u200d\u0dbb\u0dcf\u0dc4\u0dd2\u0db8\u0dca \u0dbb\u0dd9\u0dba\u0dd2\u0dc3\u0dd2 (Ebrahim Raisi)  \u0d85\u0dad\u0dbb\u0dba\u0dd2. '\u0d9c\u0dca\u0dbd\u0dcf\u0dc3\u0dca\u0d9c\u0ddd' \u0dc3\u0dbb\u0dc3\u0dc0\u0dd2\u0dba\u0dda \u0d86\u0da0\u0dcf\u0dbb\u0dca\u0dba \u0d8b\u0db4\u0dcf\u0db0\u0dd2\u0db0\u0dbb\u0dba\u0d9a\u0dd4 \u0dc0\u0db1 \u0dc4\u0dd0\u0da7\u0d85\u0da7 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0da2\u0db1\u0dcf\u0db0\u0dd2\u0db4\u0dad\u0dd2 \u0dbb\u0dd4\u0dc4\u0dcf\u0db1\u0dd2 \u0db4\u0dca\u200d\u0dbb\u0dad\u0dd2\u0dc3\u0d82\u0dc3\u0dca\u0d9a\u0dbb\u0dab\u0dc0\u0dcf\u0daf\u0dd3 \u0db8\u0db0\u0dca\u200d\u0dba\u0dc3\u0dca\u0dae \u0db8\u0dad\u0db0\u0dcf\u0dbb\u0dd2\u0dba\u0d9a\u0dd4 \u0dbd\u0dd9\u0dc3 \u0dc3\u0dd0\u0dbd\u0d9a\u0dd9\u0db1 \u0d85\u0dad\u0dbb \u0d94\u0dc4\u0dd4\u0d9c\u0dda \u0db4\u0dca\u200d\u0dbb\u0db0\u0dcf\u0db1 \u0db4\u0dca\u200d\u0dbb\u0dad\u0dd2\u0dc0\u0dcf\u0daf\u0dd3 \u0d8a\u0db6\u0dca\u200d\u0dbb\u0dcf\u0dc4\u0dd2\u0db8\u0dca \u0dbb\u0dda\u0dc3\u0dd2 \u0d89\u0dbb\u0dcf\u0db1\u0dca \u0d89\u0dc3\u0dca\u0dbd\u0dcf\u0db8\u0dd3\u0dba \u0db4\u0dd6\u0da2\u0d9a \u0dad\u0db1\u0dca\u0dad\u0dca\u200d\u0dbb\u0dba \u0dc3\u0db8\u0d9f \u0db6\u0dd0\u0db3\u0dd4\u0db1 \u0d9c\u0dad\u0dcf\u0db1\u0dd4\u0d9c\u0dad\u0dd2\u0d9a\u0dc0\u0dcf\u0daf\u0dd3 \u0daf\u0dda\u0dc1\u0db4\u0dcf\u0dbd\u0db1\u0da5\u0dba\u0d9a\u0dd4 \u0dbd\u0dd9\u0dc3 \u0dc0\u0dd2\u0d9c\u0dca\u200d\u0dbb\u0dc4 \u0d9a\u0dbb\u0db1\u0dd4 \u0dbd\u0dd0\u0db6 \u0d87\u0dad.  \u0db8\u0dd9\u0dc0\u0dbb \u0da2\u0db1\u0db4\u0dad\u0dd2\u0dc0\u0dbb\u0dab \u0dc3\u0da7\u0db1\u0da7 \u0dc3\u0dd2\u0dba\u0dba\u0d9a\u0da7 \u0d85\u0db0\u0dd2\u0d9a \u0d9a\u0dcf\u0db1\u0dca\u0dad\u0dcf\u0dc0\u0db1\u0dca \u0daf \u0d85\u0dba\u0daf\u0dd4\u0db8\u0dca\u0db4\u0dad\u0dca \u0d89\u0daf\u0dd2\u0dbb\u0dd2\u0db4\u0dad\u0dca\u0d9a\u0dbb \u0dad\u0dd2\u0db6\u0dd4\u0db1\u0dad\u0dca \u0d92\u0dc0\u0dcf \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dab\u0dd2.  "},
{"headline": "\u0db8\u0dc4\u0dda\u0dbd \u0dc4\u0dcf \u0dc3\u0d82\u0d9c\u0dcf\u0d9c\u0dda \u0dbb\u0dd6 \u0dbd\u0ddd\u0da9\u0dca\u0dc3\u0dca \u0db4\u0dd2\u0da7\u0dd2\u0dba\u0dda", "date": "2017 \u0db8\u0dd0\u0dba\u0dd2 18", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dca\u200d\u0dbb\u0dd2\u0d9a\u0da7\u0dca \u0d9a\u0dab\u0dca\u0da9\u0dcf\u0dba\u0db8\u0dda \u0dc4\u0dd2\u0da7\u0db4\u0dd4 \u0db1\u0dcf\u0dba\u0d9a\u0dba\u0db1\u0dca \u0daf\u0dd9\u0db4\u0dc5\u0d9a\u0dca \u0dc0\u0db1 \u0db8\u0dc4\u0dda\u0dbd \u0da2\u0dba\u0dc0\u0dbb\u0dca\u0db0\u0db1 \u0dc3\u0dc4 \u0d9a\u0dd4\u0db8\u0dcf\u0dbb\u0dca \u0dc3\u0d82\u0d9c\u0d9a\u0dca\u0d9a\u0dcf\u0dbb\u0d9c\u0dda \u0d86\u0dbd\u0dda\u0d9b\u0dca\u200d\u0dba \u0dc3\u0dd2\u0dad\u0dd4\u0dc0\u0db8\u0dca \u0daf\u0dd9\u0d9a\u0d9a\u0dca \u0d91\u0d82\u0d9c\u0dbd\u0db1\u0dca\u0dad\u0dba\u0dda \u0dbd\u0ddd\u0da9\u0dca\u0dc3\u0dca \u0d9a\u0dca\u200d\u0dbb\u0dd3\u0da9\u0dcf\u0d82\u0d9c\u0db1\u0dba\u0dda \u0db4\u0dca\u200d\u0dbb\u0dda\u0d9a\u0dca\u0dc2\u0d9a\u0dcf\u0d9c\u0dcf\u0dbb\u0dba \u0dad\u0dd4\u0dc5 \u0dc4\u0dd9\u0da7 (\u0db8\u0dd0\u0dba\u0dd2 18) \u0dc0\u0dd2\u0dc0\u0dd8\u0dad \u0dc0\u0dd3\u0db8\u0da7 \u0db1\u0dd2\u0dba\u0db8\u0dd2\u0dad\u0dba. \u0db8\u0dd2\u0da9\u0dca\u0dbd\u0dca\u0dc3\u0dd9\u0d9a\u0dca\u0dc3\u0dca \u0dc3\u0dc4 \u0dc3\u0dbb\u0dda \u0d9a\u0dca\u200d\u0dbb\u0dd2\u0d9a\u0da7\u0dca \u0d9a\u0dab\u0dca\u0da9\u0dcf\u0dba\u0db8\u0dca \u0d85\u0dad\u0dbb \u0dc4\u0dd9\u0da7 \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8\u0da7 \u0db1\u0dd2\u0dba\u0db8\u0dd2\u0dad \u0db4\u0dca\u200d\u0dbb\u0dcf\u0db1\u0dca\u0dad \u0dc1\u0dd6\u0dbb\u0dad\u0dcf \u0dad\u0dbb\u0d9c\u0dba\u0dda \u0d86\u0dbb\u0db8\u0dca\u0db7\u0d9a \u0daf\u0dd2\u0db1\u0dba\u0dda\u0daf\u0dd3 \u0d91\u0db8 \u0dc3\u0dd2\u0dad\u0dd4\u0dc0\u0db8\u0dca \u0db8\u0dc4\u0da2\u0db1 \u0db4\u0dca\u200d\u0dbb\u0daf\u0dbb\u0dca\u0dc1\u0db1\u0dba \u0dc3\u0db3\u0dc4\u0dcf \u0dc0\u0dd2\u0dc0\u0dd8\u0dad \u0d9a\u0dd9\u0dbb\u0dd9\u0db1 \u0db6\u0dc0 \u0d9a\u0dca\u200d\u0dbb\u0dd2\u0d9a\u0da7\u0dca \u0d9a\u0dca\u200d\u0dbb\u0dd3\u0da9\u0dcf\u0dc0\u0dda \u0db8\u0dc4\u0d9c\u0dd9\u0daf\u0dbb \u0dbd\u0dd9\u0dc3 \u0dc3\u0dd0\u0dc5\u0d9a\u0dd9\u0db1 \u0d91\u0db8\u0dca\u0dc3\u0dd3\u0dc3\u0dd3 \u0d9a\u0dca\u200d\u0dbb\u0dd2\u0d9a\u0da7\u0dca \u0dc3\u0db8\u0dcf\u0da2\u0dba\u0da7 \u0d85\u0dba\u0dad\u0dca \u0dbd\u0ddd\u0da9\u0dca\u0dc3\u0dca \u0d9a\u0dca\u200d\u0dbb\u0dd3\u0da9\u0dcf\u0d82\u0d9c\u0db1\u0dba\u0dda \u0db4\u0dbb\u0dd2\u0db4\u0dcf\u0dbd\u0db1\u0dba \u0db4\u0dc0\u0dc3\u0dba\u0dd2. \u0dc3\u0dd2\u0dba \u0dbb\u0dd4\u0dc0 \u0dc3\u0dc4\u0dd2\u0dad \u0dc3\u0dd2\u0dad\u0dd4\u0dc0\u0db8 \u0db4\u0dc3\u0dd4\u0d9a\u0dbb\u0db8\u0dd2\u0db1\u0dca \u0dc3\u0dbb\u0dda \u0db4\u0dca\u200d\u0dbb\u0dcf\u0db1\u0dca\u0dad \u0d9a\u0dab\u0dca\u0da9\u0dcf\u0dba\u0db8 \u0dc0\u0dd9\u0db1\u0dd4\u0dc0\u0dd9\u0db1\u0dca \u0d9a\u0dca\u200d\u0dbb\u0dd3\u0da9\u0dcf \u0d9a\u0dd2\u0dbb\u0dd3\u0db8\u0da7 \u0db1\u0dd2\u0dba\u0db8\u0dd2\u0dad \u0d9a\u0dd4\u0db8\u0dcf\u0dbb\u0dca \u0dc3\u0d82\u0d9c\u0d9a\u0dca\u0d9a\u0dcf\u0dbb \u0d9a\u0dca\u200d\u0dbb\u0dd3\u0da9\u0dcf \u0db4\u0dd2\u0da7\u0dd2\u0dba\u0da7 \u0db4\u0dd2\u0dc0\u0dd2\u0dc3\u0dd9\u0db1\u0dd4 \u0d87\u0dad.  \u0db8\u0dc4\u0dda\u0dbd \u0da2\u0dba\u0dc0\u0dbb\u0dca\u0db0\u0db1 \u0dc3\u0dc4 \u0d9a\u0dd4\u0db8\u0dcf\u0dbb\u0dca \u0dc3\u0d82\u0d9c\u0d9a\u0dca\u0d9a\u0dcf\u0dbb\u0d9c\u0dda \u0dbb\u0dd4\u0dc0 \u0dc3\u0dd2\u0dad\u0dd4\u0dc0\u0db8\u0da7 \u0db1\u0d9c\u0dcf \u0d87\u0dad\u0dca\u0dad\u0dda  \u0d91\u0d82\u0d9c\u0dbd\u0db1\u0dca\u0dad\u0dba\u0dda \u0dc3\u0dbb\u0dda \u0db4\u0dca\u200d\u0dbb\u0dcf\u0db1\u0dca\u0dad\u0dba\u0dda \u0da0\u0dd2\u0dad\u0dca\u200d\u0dbb \u0dc1\u0dd2\u0dbd\u0dca\u0db4\u0dd2\u0dba\u0dd9\u0d9a\u0dd4 \u0dc0\u0db1 \u0d87\u0db1\u0dca\u0dad\u0db1\u0dd2 \u0dc0\u0dd2\u0dbd\u0dd2\u0dba\u0db8\u0dca\u0dc3\u0dca\u0dba.  \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dca\u200d\u0dbb\u0dd2\u0d9a\u0da7\u0dca \u0d89\u0dad\u0dd2\u0dc4\u0dcf\u0dc3\u0dba\u0dda \u0db6\u0dd2\u0dc4\u0dd2 \u0dc0\u0dd6 \u0daf\u0dd0\u0dc0\u0dd0\u0db1\u0dca\u0dad\u0dba\u0db1\u0dca \u0daf\u0dd9\u0db4\u0dc5\u0d9a\u0d9c\u0dda \u0dbb\u0dd4\u0dc0 \u0dc3\u0dc4\u0dd2\u0dad \u0dc3\u0dd2\u0dad\u0dd4\u0dc0\u0db8\u0dca \u0dc0\u0dd2\u0dc0\u0dd2\u0dba\u0db1\u0dca \u0dbb\u0dd2\u0da0\u0da9\u0dca\u0dc3\u0dca \u0dc3\u0dc4 \u0d9c\u0dca\u0dbd\u0dd9\u0db1\u0dca \u0db8\u0dd0\u0d9a\u0dca\u0d9c\u0dca\u200d\u0dbb\u0dcf \u0d9c\u0dda \u0dbb\u0dd4\u0dc0 \u0dc3\u0dc4\u0dd2\u0dad \u0dc3\u0dd2\u0dad\u0dd4\u0dc0\u0db8\u0dca \u0d85\u0dad\u0dbb\u0da7 \u0d91\u0d9a\u0dca \u0dc0\u0dda.  \"\u0d91\u0db8\u0dca\u0dc3\u0dd3\u0dc3\u0dd3 \u0d9a\u0dca\u200d\u0dbb\u0dd2\u0d9a\u0da7\u0dca \u0dc3\u0db8\u0dcf\u0da2\u0dba \u0dc0\u0dd2\u0dc3\u0dd2\u0db1\u0dca \u0dc3\u0dd2\u0dad\u0dd4\u0dc0\u0db8\u0d9a\u0dca \u0dc3\u0db3\u0dc4\u0dcf \u0d86\u0dbb\u0dcf\u0db0\u0db1\u0dcf \u0d9a\u0dbb\u0db1 \u0dbd\u0daf \u0db8\u0ddc\u0dc4\u0ddc\u0dad\u0dda \u0db8\u0da7 \u0db1\u0dd2\u0dc4\u0dad\u0db8\u0dcf\u0db1\u0dd3 \u0dc3\u0dad\u0dd4\u0da7\u0d9a\u0dca \u0daf\u0dd0\u0db1\u0dd4\u0dab\u0dcf. \u0dbd\u0ddd\u0da9\u0dca\u0dc3\u0dca \u0db4\u0dd2\u0da7\u0dd2\u0dba\u0dda \u0dc3\u0dd2\u0dad\u0dd4\u0dc0\u0db8\u0dca \u0d85\u0dad\u0dbb\u0da7 \u0db8\u0d9c\u0dda \u0dbb\u0dd4\u0dc0 \u0d91\u0d9a\u0dca\u0dc0\u0dd3\u0db8 \u0dc0\u0dd2\u0dc1\u0dcf\u0dbd \u0d9c\u0dde\u0dbb\u0dc0\u0dba\u0d9a\u0dca \u0dbd\u0dd9\u0dc3 \u0dc3\u0dc5\u0d9a\u0db1\u0dc0\u0dcf\" \u0dba\u0db1\u0dd4\u0dc0\u0dd9\u0db1\u0dca \u0d9a\u0dd4\u0db8\u0dcf\u0dbb\u0dca \u0dc3\u0d82\u0d9c\u0d9a\u0dca\u0d9a\u0dcf\u0dbb \u0db4\u0dd0\u0dc0\u0dd0\u0dc3\u0dd6 \u0db6\u0dc0 \u0dbd\u0ddd\u0da9\u0dca\u0dc3\u0dca \u0d9a\u0dca\u200d\u0dbb\u0dd3\u0da9\u0dcf\u0d82\u0d9c\u0db1\u0dba\u0dda \u0db1\u0dd2\u0dbd \u0dc0\u0dd9\u0db6\u0dca \u0d85\u0da9\u0dc0\u0dd2\u0dba \u0dc0\u0dcf\u0dbb\u0dca\u0dad\u0dcf \u0d9a\u0dbb\u0dba\u0dd2. "},
{"headline": "\u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0d85\u0d9c\u0db8\u0dd0\u0dad\u0dd2\u0db1\u0dd2\u0dba\u0d9c\u0dda \u0db8\u0dd0\u0dad\u0dd2\u0dc0\u0dbb\u0dab \u0db4\u0ddc\u0dbb\u0ddc\u0db1\u0dca\u0daf\u0dd4", "date": "2017 \u0db8\u0dd0\u0dba\u0dd2 18", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0da2\u0dd4\u0db1\u0dd2 \u0d85\u0da7\u0dc0\u0dd9\u0db1\u0dd2\u0daf\u0dcf \u0db4\u0dd0\u0dc0\u0dd0\u0dad\u0dca\u0dc0\u0dd9\u0db1 \u0db8\u0dc4\u0db8\u0dd0\u0dad\u0dd2\u0dc0\u0dbb\u0dab\u0dba \u0dc3\u0db3\u0dc4\u0dcf \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0d9a\u0ddc\u0db1\u0dca\u0dc3\u0dbb\u0dca\u0dc0\u0dda\u0da7\u0dd2\u0dc0\u0dca \u0db4\u0d9a\u0dca\u0dc2\u0dba \u0da1\u0db1\u0dca\u0daf\u0daf\u0dcf\u0dba\u0d9a\u0dba\u0db1\u0dca \u0dc0\u0dd9\u0dad \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0dc3\u0dd2\u0dba \u0db4\u0dca\u200d\u0dbb\u0dad\u0dd2\u0db4\u0dad\u0dca\u0dad\u0dd2 \u0d87\u0dad\u0dd4\u0dc5\u0dad\u0dca \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba \u0d85\u0daf (18) \u0d91\u0dc5\u0dd2\u0daf\u0d9a\u0dca\u0dc0\u0db1\u0dd4 \u0dbd\u0dd0\u0db6\u0dd4\u0dab\u0dd2. \u0dc3\u0dd2\u0dba \u0db4\u0dca\u200d\u0dbb\u0dad\u0dd2\u0db4\u0dad\u0dca\u0dad\u0dd2 \u0db4\u0dca\u200d\u0dbb\u0d9a\u0dcf\u0dc1\u0dba \u0d91\u0dc5\u0dd2\u0daf\u0d9a\u0dca\u0dc0\u0db8\u0dd2\u0db1\u0dca \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0d85\u0d9c\u0db8\u0dd0\u0dad\u0dd2\u0db1\u0dd2 \u0dad\u0dd9\u0dbb\u0dda\u0dc3\u0dcf \u0db8\u0dda \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0dc1\u0d9a\u0dca\u0dad\u0dd2\u0db8\u0dad\u0dca \u0d86\u0dbb\u0dca\u0dae\u0dd2\u0d9a\u0dba\u0d9a\u0dca \u0d87\u0dad\u0dd2\u0d9a\u0dd2\u0dbb\u0dd3\u0db8 \u0dc3\u0dc4 \u0dba\u0dd4\u0dbb\u0ddd\u0db4\u0dcf \u0dc4\u0dc0\u0dd4\u0dbd\u0dd9\u0db1\u0dca \u0d89\u0dc0\u0dad\u0dca\u0dc0\u0dd3\u0db8 \u0dc3\u0db3\u0dc4\u0dcf \u0db4\u0dca\u200d\u0dbb\u0db8\u0dd4\u0d9b\u0dad\u0dca\u0dc0\u0dba \u0dbd\u0db6\u0dcf\u0daf\u0dd9\u0db1 \u0db6\u0dc0\u0dba. \u0d85\u0daf\u0dcf\u0dba\u0db8\u0dca \u0db6\u0daf\u0dd4 \u0d89\u0dc4\u0dc5 \u0db1\u0ddc\u0daf\u0db8\u0db1 \u0db6\u0dc0\u0da7 2015 \u0daf\u0dd3 \u0d9a\u0ddc\u0db1\u0dca\u0dc3\u0dbb\u0dca\u0dc0\u0dda\u0da7\u0dd2\u0dc0\u0dca \u0db4\u0d9a\u0dca\u200d\u0dc2\u0dba \u0dbd\u0db6\u0dcf \u0daf\u0dd3 \u0dad\u0dd2\u0db6\u0dd4\u0dab\u0dd4 \u0db8\u0dd0\u0dad\u0dd2\u0dc0\u0dbb\u0dab \u0db4\u0ddc\u0dbb\u0ddc\u0db1\u0dca\u0daf\u0dd4\u0dc0 \u0db8\u0dd9\u0dc0\u0dbb \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba\u0dd9\u0db1\u0dca \u0d89\u0dc0\u0dad\u0dca \u0d9a\u0dbb \u0dad\u0dd2\u0db6\u0dd3\u0db8 \u0dc0\u0dd2\u0dc1\u0dda\u0dc2\u0dad\u0dca\u0dc0\u0dba\u0d9a\u0dd2. \u0dba\u0dd4\u0dbb\u0ddd\u0db4\u0dcf \u0dc4\u0dc0\u0dd4\u0dbd\u0dd9\u0db1\u0dca \u0d89\u0dc0\u0dad\u0dca\u0dc0\u0dd3\u0db8 \u0dc4\u0dda\u0dad\u0dd4\u0d9a\u0ddc\u0da7\u0d9c\u0dd9\u0db1 \u0d86\u0dbb\u0dca\u0dae\u0dd2\u0d9a\u0dba\u0da7 \u0d87\u0dad\u0dd2\u0dc0\u0db1 \u0db6\u0dbd\u0db4\u0dd1\u0db8\u0da7 \u0db8\u0dd4\u0dc4\u0dd4\u0dab \u0daf\u0dd3\u0db8 \u0dc3\u0db3\u0dc4\u0dcf \u0db4\u0d82\u0da0\u0dc0\u0dd2\u0db0 \u0db4\u0dca\u200d\u0dbb\u0db8\u0dd4\u0d9b\u0dad\u0dcf \u0dc3\u0dd0\u0dbd\u0dd0\u0dc3\u0dca\u0db8\u0d9a\u0dca \u0d85\u0d9c\u0db8\u0dd0\u0dad\u0dd2\u0db1\u0dd2\u0dba \u0dc0\u0dd2\u0dc3\u0dd2\u0db1\u0dca \u0dc4\u0db3\u0dd4\u0db1\u0dca\u0dc0\u0dcf \u0daf\u0dd9\u0db1\u0dd4 \u0dbd\u0dd0\u0db6 \u0dad\u0dd2\u0db6\u0dda. \u0d9a\u0dd9\u0dc3\u0dda \u0db1\u0db8\u0dd4\u0dad\u0dca \u0dc0\u0dd0\u0da7\u0dca \u0db6\u0daf\u0dca\u0daf \u0d89\u0dc4\u0dc5 \u0db1\u0ddc\u0daf\u0db8\u0db1 \u0db6\u0dc0\u0da7 \u0d87\u0dba \u0db8\u0dd9\u0db8 \u0db4\u0dca\u200d\u0dbb\u0dad\u0dd2\u0db4\u0dad\u0dca\u0dad\u0dd2 \u0db4\u0dca\u200d\u0dbb\u0d9a\u0dcf\u0dc1\u0dba\u0dd9\u0db1\u0dca \u0db4\u0dca\u200d\u0dbb\u0dad\u0dd2\u0da5\u0dcf \u0daf\u0dd3 \u0dad\u0dd2\u0db6\u0dda. \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba\u0dba\u0dda \u0d9a\u0ddc\u0db1\u0dca\u0dc3\u0dbb\u0dca\u0dc0\u0dda\u0da7\u0dd2\u0dc0\u0dca \u0db4\u0d9a\u0dca\u200d\u0dc2\u0dba \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dc5 \u0db4\u0dca\u200d\u0dbb\u0dad\u0dd2\u0db4\u0dad\u0dca\u0dad\u0dd2 \u0db4\u0dca\u200d\u0dbb\u0d9a\u0dcf\u0dc1\u0db1\u0dba\u0dda \u0d87\u0dad\u0dd2 \u0db4\u0ddc\u0dbb\u0ddc\u0db1\u0dca\u0daf\u0dd4 \u0d85\u0dad\u0dbb \u0db4\u0dca\u200d\u0dbb\u0db0\u0dcf\u0db1 \u0dad\u0dd0\u0db1\u0d9a\u0dca \u0d9c\u0db1\u0dca\u0db1\u0dcf \u0d9a\u0dd2\u0dc4\u0dd2\u0db4\u0dba\u0d9a\u0dca \u0db8\u0dd9\u0dc3\u0dda\u0dba. \u0db8\u0dda \u0d85\u0dad\u0dbb\u0dad\u0dd4\u0dbb \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba\u0dba\u0dda \u0dbd\u0dda\u0db6\u0dbb\u0dca \u0db4\u0d9a\u0dca\u200d\u0dc2\u0dba \u0d9a\u0dd2\u0dba\u0dcf \u0dc3\u0dd2\u0da7\u0dd2\u0db1\u0dca\u0db1\u0dda \u0da2\u0dd3\u0dc0\u0db1 \u0db8\u0da7\u0dca\u0da7\u0db8, \u0dc3\u0dde\u0d9b\u0dca\u200d\u0dba \u0dc3\u0dda\u0dc0\u0dcf \u0dc0\u0dd2\u0dba\u0daf\u0db8\u0dca, \u0db4\u0dcf\u0dc3\u0dbd\u0dca \u0dc3\u0db3\u0dc4\u0dcf \u0d9a\u0dd9\u0dbb\u0dd9\u0db1 \u0dc0\u0dd2\u0dba\u0daf\u0db8\u0dca \u0dc3\u0dc4 \u0d85\u0dba\u0dc0\u0dd0\u0dba \u0db4\u0dbb\u0dad\u0dbb\u0dba \u0dc0\u0dd0\u0db1\u0dd2 \u0d9a\u0dcf\u0dbb\u0db1\u0dcf \u0db4\u0dd2\u0dc5\u0dd2\u0db6\u0db3\u0dc0 \u0d9a\u0ddc\u0db1\u0dca\u0dc3\u0dbb\u0dca\u0dc0\u0dda\u0da7\u0dd2\u0dc0\u0dca \u0db4\u0d9a\u0dca\u200d\u0dc2\u0dba \u0dbd\u0db6\u0dcf \u0daf\u0dd4\u0db1\u0dca \u0db4\u0ddc\u0dbb\u0ddc\u0db1\u0dca\u0daf\u0dd4 50\u0d9a\u0dca \u0db4\u0dc3\u0dd4\u0d9c\u0dd2\u0dba \u0daf\u0dd9\u0dc0\u0dc3\u0dbb \u0d87\u0dad\u0dd4\u0dc5\u0dad \u0d9a\u0da9\u0d9a\u0dbb \u0d87\u0dad\u0dd2 \u0dc4\u0dd9\u0dba\u0dd2\u0db1\u0dca \u0dad\u0dc0\u0daf\u0dd4\u0dbb\u0da7\u0dad\u0dca \u0d94\u0dc0\u0dd4\u0db1\u0dca \u0dc0\u0dd2\u0dc1\u0dca\u0dc0\u0dcf\u0dc3\u0d9a\u0dc5 \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dba. \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0dbd\u0dda\u0db6\u0dbb\u0dca \u0db4\u0d9a\u0dca\u0dc2\u0dba\u0dda \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba \u0daf \u0db4\u0dc3\u0dd4\u0d9c\u0dd2\u0dba\u0daf\u0dcf \u0da1\u0db1\u0dca\u0daf \u0daf\u0dcf\u0dba\u0d9a\u0dba\u0db1\u0dca \u0d85\u0dad\u0da7 \u0db4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dab\u0dd2. \u0d91\u0db8 \u0db4\u0d9a\u0dca\u0dc2\u0dba\u0dda \u0db4\u0dca\u200d\u0dbb\u0dad\u0dd2\u0db4\u0dad\u0dca\u0dad\u0dd2 \u0d87\u0dad\u0dd4\u0dc5\u0dad\u0dca \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba \u0d91\u0dc5\u0dd2 \u0daf\u0dd0\u0d9a\u0dca\u0dc0\u0dd4\u0dab\u0dda \u0dbd\u0dda\u0db6\u0dbb\u0dca \u0db4\u0d9a\u0dca\u0dc2 \u0db1\u0dcf\u0dba\u0d9a \u0da2\u0dd9\u0dbb\u0db8\u0dd2 \u0d9a\u0ddd\u0db6\u0dd2\u0db1\u0dca \u0d85\u0dad\u0dd2\u0db1\u0dd2. "},
{"headline": "\u0db8\u0dda \u0dba\u0ddd\u0db0 \u0db6\u0dc5\u0dbd\u0dcf \u0d9c\u0dd2\u0db1\u0dc3\u0dca \u0db4\u0ddc\u0dad\u0da7 \u0dba\u0dcf\u0dc0\u0dd2\u0daf?", "date": "2017 \u0db8\u0dd0\u0dba\u0dd2 17", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc3\u0dd9\u0dc3\u0dd4 \u0db6\u0dc5\u0dbd\u0dd4\u0db1\u0dca\u0da7 \u0dc0\u0da9\u0dcf \u0dc1\u0dbb\u0dd3\u0dbb \u0db4\u0dca\u200d\u0dbb\u0db8\u0dcf\u0dab\u0dba\u0dd9\u0db1\u0dca \u0dc0\u0dd2\u0dc1\u0dcf\u0dbd, \u0dba\u0ddd\u0db0 \u0db6\u0dc5\u0dbd\u0dd9\u0d9a\u0dd4 \u0db4\u0dd2\u0dc5\u0dd2\u0db6\u0db3 \u0d95\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0dc0\u0dd9\u0db1\u0dca \u0dc0\u0dcf\u0dbb\u0dca\u0dad\u0dcf \u0dc0\u0dda. \u0dc3\u0dca\u0da7\u0dd9\u0dc6\u0dd2 \u0dc4\u0dbb\u0dca\u0dc3\u0dca\u0da7\u0dca \u0dc0\u0dd2\u0dc3\u0dd2\u0db1\u0dca \u0d9a\u0dd4\u0da9\u0dcf \u0d95\u0db8\u0dcf\u0dbb\u0dca \u0dc4\u0daf\u0dcf \u0dc0\u0da9\u0dcf \u0d9c\u0db1\u0dd4 \u0dbd\u0dd0\u0db6\u0dd4\u0dc0\u0dda 2013 \u0dc0\u0dc3\u0dbb\u0dda\u0daf\u0dd3. \u0d91\u0dc0\u0d9a \u0dc1\u0dbb\u0dd3\u0dbb \u0db4\u0dca\u200d\u0dbb\u0db8\u0dcf\u0dab\u0dba \u0d85\u0dad\u0dd2\u0db1\u0dca \u0d95\u0db8\u0dcf\u0dbb\u0dca \u0dc3\u0dc4 \u0d94\u0dc4\u0dd4\u0d9c\u0dda \u0dc3\u0dc4\u0ddd\u0daf\u0dbb \u0dc3\u0dc4\u0ddd\u0daf\u0dbb\u0dd2\u0dba\u0db1\u0dca \u0d85\u0dad\u0dbb  \u0d91\u0dad\u0dbb\u0db8\u0dca \u0dc0\u0dd9\u0db1\u0dc3\u0d9a\u0dca \u0daf\u0d9a\u0dca\u0db1\u0da7 \u0db1\u0ddc\u0dbd\u0dd0\u0db6\u0dd2\u0dab\u0dd2.  \u0d95\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0dc0\u0dda \u0db8\u0dd9\u0dbd\u0dca\u0db6\u0dbb\u0dca\u0db1\u0dca \u0db1\u0dd4\u0dc0\u0dbb \u0dc0\u0dd9\u0dc3\u0dd9\u0db1 \u0dc3\u0dca\u0da7\u0dd9\u0dc6\u0dd2 \u0dc4\u0dbb\u0dca\u0dc3\u0dca\u0da7\u0dca\u0d9c\u0dda \u0db1\u0dd2\u0dc0\u0dc3\u0dda \u0dc4\u0dd0\u0daf\u0dd3 \u0dc0\u0dd0\u0da9\u0dd9\u0db1 \u0d95\u0db8\u0dcf\u0dbb\u0dca \u0db8\u0dda \u0dc0\u0db1 \u0dc0\u0dd2\u0da7 \u0d85\u0da9\u0dd2 3 \u0d85\u0d9f\u0dbd\u0dca 11 \u0d9a\u0dca \u0daf\u0d9a\u0dca\u0dc0\u0dcf \u0daf\u0dd2\u0d9c\u0da7 \u0dc0\u0dd0\u0da9\u0dd2 \u0d87\u0dad. \u0d95\u0db8\u0dcf\u0dbb\u0dca\u0d9c\u0dda \u0db6\u0dcf\u0dbb \u0d9a\u0dd2\u0dbd\u0ddd\u0d9c\u0dca\u200d\u0dbb\u0dd1\u0db8\u0dca 14 \u0d9a\u0dd2. \u0d92 \u0d85\u0db1\u0dd4\u0dc0 \u0db1\u0dd2\u0dc0\u0dd9\u0dc3\u0dca\u0dc0\u0dbd \u0d87\u0dad\u0dd2 \u0d9a\u0dbb\u0db1 \u0db6\u0dc5\u0dbd\u0dd4\u0db1\u0dca \u0d85\u0dad\u0dbb\u0dd2\u0db1\u0dca \u0daf\u0dd2\u0d9c\u0dd2\u0db1\u0dca \u0dc0\u0dd0\u0da9\u0dd2\u0db8 \u0db6\u0dc5\u0dbd\u0dcf \u0d95\u0db8\u0dcf\u0dbb\u0dca \u0dc0\u0dd2\u0dba \u0dc4\u0dd0\u0d9a. \u0d85\u0db1\u0dca\u0dad\u0dbb\u0dca\u0da2\u0dcf\u0dbd\u0dba \u0dad\u0dd4\u0dc5 \u0da2\u0db1\u0db4\u0dca\u200d\u0dbb\u0dd2\u0dba\u0dad\u0dca\u0dc0\u0dba\u0d9a\u0dca \u0daf\u0dd2\u0db1\u0dcf \u0d9c\u0dad\u0dca \u0d95\u0db8\u0dcf\u0dbb\u0dca \u0daf\u0dd4\u0da7\u0dd4 \u0d9c\u0dd2\u0db1\u0dc3\u0dca \u0dbd\u0ddd\u0d9a \u0dc0\u0dcf\u0dbb\u0dca\u0dad\u0dcf \u0d86\u0dba\u0dad\u0db1\u0dba \u0dc3\u0dca\u0da7\u0dd9\u0dc6\u0dd2 \u0dc4\u0dbb\u0dca\u0dc3\u0dca\u0da7\u0dca \u0d85\u0db8\u0dad\u0dcf \u0d94\u0dc4\u0dd4\u0d9c\u0dda \u0dc1\u0dbb\u0dd3\u0dbb \u0db4\u0dca\u200d\u0dbb\u0db8\u0dcf\u0dab\u0dba \u0db4\u0dd2\u0dc5\u0dd2\u0db6\u0db3 \u0daf\u0dad\u0dca\u0dad \u0dbd\u0db6\u0dcf \u0daf\u0dd9\u0db1 \u0dbd\u0dd9\u0dc3 \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dbb \u0dad\u0dd2\u0db6\u0dda. \u0daf\u0dd0\u0db1\u0da7 \u0d9c\u0dd2\u0db1\u0dc3\u0dca \u0dc0\u0dcf\u0dbb\u0dca\u0dad\u0dcf \u0db4\u0ddc\u0dad\u0da7 \u0d91\u0d9a\u0dca \u0dc0\u0dd3 \u0dc3\u0dd2\u0da7\u0dd2\u0db1 \u0daf\u0dd2\u0d9c\u0db8 \u0db6\u0dc5\u0dbd\u0dcf\u0d9c\u0dda \u0dc1\u0dbb\u0dd3\u0dbb\u0dba\u0dda \u0daf\u0dd2\u0d9c \u0db4\u0dca\u200d\u0dbb\u0db8\u0dcf\u0dab\u0dba \u0d85\u0da9\u0dd2 3 \u0dba\u0dd2 \u0d85\u0d9f\u0dbd\u0dca 10.59 \u0d9a\u0dd2. \u0d95\u0db8\u0dcf\u0dbb\u0dca \u0d9c\u0dda \u0dc4\u0dd2\u0db8\u0dd2\u0d9a\u0dcf\u0dbb\u0dd2\u0dba \u0dc3\u0dca\u0da7\u0dd9\u0dc6\u0dd2 \u0dc4\u0dbb\u0dca\u0dc3\u0dca\u0da7\u0dca \u0dc3\u0dad\u0dd2 \u0daf\u0dd9\u0d9a\u0d9a\u0da7 \u0db4\u0dd9\u0dbb \u0d95\u0db8\u0dcf\u0dbb\u0dca \u0db1\u0db8\u0dd2\u0db1\u0dca \u0dc3\u0db8\u0dcf\u0da2 \u0da2\u0dcf\u0dbd \u0d9c\u0dd2\u0dab\u0dd4\u0db8\u0d9a\u0dca \u0d86\u0dbb\u0db8\u0dca\u0db7 \u0d9a\u0dbb \u0d87\u0dad\u0dd2 \u0d85\u0dad\u0dbb \u0d91\u0dc4\u0dd2 \u0db4\u0dc5 \u0dc0\u0dd6 \u0d91\u0d9a\u0dca \u0da1\u0dcf\u0dba\u0dcf\u0dbb\u0dd6\u0db4\u0dba\u0d9a\u0dca 270,000 \u0dc0\u0dcf\u0dbb\u0dba\u0d9a\u0dca \u0dc4\u0dd4\u0dc0\u0db8\u0dcf\u0dbb\u0dd4 (Share) \u0dc0\u0dd3 \u0dad\u0dd2\u0db6\u0dda. \u0d91\u0dad\u0dd0\u0db1\u0dca \u0db4\u0da7\u0db1\u0dca \u0d95\u0db8\u0dcf\u0dbb\u0dca \u0d95\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0dc0\u0dda \u0db4\u0dca\u200d\u0dbb\u0db8\u0dd4\u0d9b \u0db4\u0dd9\u0dc5 \u0db4\u0dd4\u0dc0\u0dad\u0dca\u0db4\u0dad\u0dca \u0dc3\u0dc4 \u0da2\u0dcf\u0dad\u0dd2\u0d9a \u0dbb\u0dd6\u0db4\u0dc0\u0dcf\u0dc4\u0dd2\u0db1\u0dd2 \u0db1\u0dcf\u0dbd\u0dd2\u0d9a\u0dcf\u0dc0\u0dbd \u0dad\u0dbb\u0dd4\u0dc0\u0d9a\u0dca \u0db6\u0dc0\u0da7 \u0db4\u0dad\u0dca \u0dc0\u0dd3 \u0d87\u0dad.  "},
{"headline": "\u0d8b\u0dad\u0dd4\u0dbb\u0dda \u0dc3\u0dc4 \u0daf\u0d9a\u0dd4\u0dab\u0dda \u0dba\u0dd4\u0daf \u0dc3\u0db8\u0dbb\u0dd4 \u0dc0\u0dd0\u0da9\u0dc3\u0da7\u0dc4\u0db1\u0dca", "date": "2017 \u0db8\u0dd0\u0dba\u0dd2 18", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0dc3\u0dd2\u0dc0\u0dd2\u0dbd\u0dca \u0dba\u0dd4\u0daf\u0dca\u0db0\u0dba \u0db1\u0dd2\u0db8\u0dc0\u0dd3\u0db8\u0dda \u0d85\u0da7\u0dc0\u0dd9\u0db1\u0dd2 \u0dc3\u0d82\u0dc0\u0dad\u0dca\u0dc3\u0dbb\u0dba \u0d85\u0daf\u0da7 (\u0db8\u0dd0\u0dba\u0dd2 18) \u0dba\u0dd9\u0daf\u0dd3 \u0d87\u0dad. \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d86\u0dab\u0dca\u0da9\u0dd4\u0dc0 \u0dc0\u0dd2\u0dc3\u0dd2\u0db1\u0dca '\u0db8\u0dd0\u0dba\u0dd2 \u0daf\u0dc4\u0d85\u0da7 \u0dc0\u0dd9\u0db1\u0dd2\u0daf\u0dcf' \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0dad\u0dd2\u0dc3\u0dca \u0d85\u0dc0\u0dd4\u0dbb\u0dd4\u0daf\u0dd4 \u0dc3\u0dd2\u0dc0\u0dd2\u0dbd\u0dca \u0dba\u0dd4\u0daf\u0dca\u0db0\u0dba \u0db1\u0dd2\u0dbd \u0dc0\u0dc1\u0dba\u0dd9\u0db1\u0dca \u0db1\u0dd2\u0db8 \u0dc0\u0dd6 \u0daf\u0dd2\u0db1\u0dba \u0dc4\u0dd0\u0da7\u0dd2\u0dba\u0da7 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db1 \u0dbd\u0daf\u0dca\u0daf\u0dda 2009 \u0db8\u0dd0\u0dba\u0dd2 18 \u0dc0\u0dd9\u0db1\u0dd2 \u0daf\u0dd2\u0db1\u0dba.  \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d86\u0dab\u0dca\u0da9\u0dd4\u0dc0\u0dda \u0dc4\u0db8\u0dd4\u0daf\u0dcf \u0dc3\u0dc4 LTTE \u0dc3\u0d82\u0dc0\u0dd2\u0db0\u0dcf\u0db1\u0dba \u0d85\u0dad\u0dbb \u0db4\u0dd0\u0dc0\u0dad\u0dd2 \u0d85\u0dc0\u0dc3\u0db1\u0dca \u0d9c\u0dd0\u0da7\u0dd4\u0db8\u0dca \u0db8\u0dd4\u0dbd\u0dca\u0dbd\u0dd2\u0dc0\u0ddb\u0d9a\u0dca\u0d9a\u0dcf\u0dbd\u0dca \u0db7\u0dd6\u0db8\u0dd2\u0dba\u0dda\u0daf\u0dd3 \u0d86\u0dab\u0dca\u0da9\u0dd4\u0dc0\u0dda \u0dc4\u0db8\u0dd4\u0daf\u0dcf\u0dc0\u0dda \u0da2\u0dba\u0d9c\u0dca\u200d\u0dbb\u0dc4\u0dab\u0dba\u0dd9\u0db1\u0dca \u0db1\u0dd2\u0db8 \u0dc0\u0dd2\u0dba.  \u0d91\u0db8 \u0dba\u0dd4\u0daf\u0dca\u0db0\u0dba\u0dda \u0daf\u0dd3  \u0db8\u0dbb\u0dab\u0dba\u0da7 \u0db4\u0dad\u0dca\u0dc0\u0dd6\u0dc0\u0db1\u0dca \u0dc3\u0dd2\u0dc4\u0dd2\u0db4\u0dad\u0dca \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0db8\u0dd4\u0dbd\u0dca\u0dbd\u0dd2\u0dc0\u0ddb\u0d9a\u0dca\u0d9a\u0dcf\u0dbd\u0dca \u0dc4\u0dd2 \u0dc3\u0d82\u0dc0\u0dd2\u0db0\u0dcf\u0db1\u0dba \u0d9a\u0dbb \u0d87\u0dad\u0dd2 \u0d85\u0db1\u0dd4\u0dc3\u0dca\u0db8\u0dbb\u0dab \u0d8b\u0dad\u0dca\u0dc3\u0dc0  \u0db8\u0dd4\u0dbd\u0dad\u0dd2\u0dc0\u0dca \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca \u0d85\u0db0\u0dd2\u0d9a\u0dbb\u0dab\u0dba  \u0dc0\u0dd2\u0dc3\u0dd2\u0db1\u0dca \u0dad\u0dc4\u0db1\u0db8\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dab\u0dd2. \u0d8b\u0dad\u0dd4\u0dbb\u0dda \u0dc3\u0dd4\u0dc0\u0dd2\u0dc1\u0dda\u0dc2\u0dd3 \u0dc3\u0dca\u0dae\u0dcf\u0db1\u0dba\u0db1\u0dca\u0dc4\u0dd2  \u0dc3\u0db8\u0dbb\u0dd4 \u0dc0\u0dd0\u0da9\u0dc3\u0da7\u0dc4\u0db1\u0dca \u0db4\u0dc0\u0dad\u0dca\u0dc0\u0db1\u0dd4 \u0dbd\u0dd0\u0db6\u0dd3\u0db8 \"\u0dbb\u0da7\u0dda \u0d91\u0d9a\u0db8\u0dd4\u0dad\u0dd4\u0db7\u0dcf\u0dc0\u0dba\u0da7 \u0da2\u0dcf\u0dad\u0dd2\u0d9a \u0d86\u0dbb\u0d9a\u0dca\u0dc2\u0dcf\u0dc0\u0da7 \u0dc3\u0dc4 \u0dc3\u0dcf\u0db8\u0dba\u0da7 \u0dad\u0dbb\u0dca\u0da2\u0db1\u0dba\u0d9a\u0dca\" \u0dc0\u0db1 \u0dc4\u0dd9\u0dba\u0dd2\u0db1\u0dca \u0d91\u0db8 \u0d8b\u0dad\u0dca\u0dc3\u0dc0 \u0dad\u0dc4\u0db1\u0db8\u0dca \u0d9a\u0dbb\u0db1 \u0db8\u0dd9\u0db1\u0dca \u0db8\u0dd4\u0dbd\u0dad\u0dd2\u0dc0\u0dca \u0db4\u0ddc\u0dbd\u0dd2\u0dc3\u0dd2\u0dba \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca \u0d85\u0db0\u0dd2\u0d9a\u0dbb\u0dab\u0dba\u0dd9\u0db1\u0dca \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dc5 \u0d85\u0dad\u0dbb \u0d85\u0db0\u0dd2\u0d9a\u0dbb\u0dab \u0dad\u0dd3\u0db1\u0dca\u0daf\u0dd4\u0dc0 \u0daf\u0dd3 \u0d87\u0dad\u0dca\u0dad\u0dda \u0d92 \u0d85\u0db1\u0dd4\u0dc0\u0dba. \u0d91\u0dc4\u0dd9\u0dad\u0dca \u0d91\u0db8 \u0dad\u0dd3\u0db1\u0dca\u0daf\u0dd4\u0dc0 \u0dc3\u0dd2\u0dc0\u0dd2\u0dbd\u0dca \u0dc3\u0db8\u0dcf\u0da2 \u0d9a\u0dca\u200d\u0dbb\u0dd2\u0dba\u0dcf\u0db0\u0dbb\u0dba\u0db1\u0dca\u0d9c\u0dda \u0daf\u0ddd\u0dc2 \u0daf\u0dbb\u0dca\u0dc1\u0db1\u0dba\u0da7 \u0dbd\u0d9a\u0dca\u0dc0\u0dd2\u0dba. \u0d9a\u0dd9\u0dc3\u0dda\u0dc0\u0dd4\u0dc0\u0daf, \u0d85\u0daf (\u0db8\u0dd0\u0dba\u0dd2 18) \u0db8\u0dd4\u0dbd\u0dca\u0dbd\u0dd2\u0dc0\u0ddb\u0d9a\u0dca\u0d9a\u0dcf\u0dbd\u0dca \u0dc4\u0dd2 \u0dc3\u0d82\u0dc0\u0dd2\u0db0\u0dcf\u0db1\u0dba \u0d9a\u0dbb \u0dad\u0dd2\u0db6\u0dd4\u0dab \u0dc3\u0db8\u0dbb\u0dd4 \u0dc0\u0dd0\u0da9\u0dc3\u0da7\u0dc4\u0db1\u0dca\u0dc0\u0dbd\u0da7 \u0daf\u0dd9\u0db8\u0dc5 \u0da2\u0dcf\u0dad\u0dd2\u0d9a \u0dc3\u0db1\u0dca\u0db0\u0dcf\u0db1\u0dba\u0dda \u0db1\u0dcf\u0dba\u0d9a \u0d86\u0dbb\u0dca.\u0dc3\u0db8\u0dca\u0db6\u0db1\u0dca\u0db0\u0db1\u0dca \u0dc3\u0dc4 \u0d8b\u0dad\u0dd4\u0dbb\u0dd4 \u0db4\u0dc5\u0dcf\u0dad\u0dca \u0dc3\u0db7\u0dcf\u0dc0\u0dda \u0db8\u0dc4 \u0d87\u0db8\u0dad\u0dd2 \u0dc3\u0dd3.\u0dc0\u0dd3.\u0dc0\u0dd2\u0d9c\u0dca\u0db1\u0dda\u0dc1\u0dca\u0dc0\u0dbb\u0db1\u0dca \u0dc3\u0dc4\u0db7\u0dcf\u0d9c\u0dd3 \u0dc0\u0dd3 \u0d87\u0dad. \u0db8\u0dda \u0d85\u0dad\u0dbb \u0dc0\u0dd9\u0db1\u0dad\u0dca  \u0dc3\u0dca\u0dae\u0dcf\u0db1 \u0d9a\u0dd3\u0db4\u0dba\u0d9a \u0daf \u0dba\u0dd4\u0daf \u0da2\u0dba\u0d9c\u0dca\u200d\u0dbb\u0dc4\u0dab \u0dc3\u0dd0\u0db8\u0dbb\u0dd4\u0db8\u0dca \u0d8b\u0dad\u0dca\u0dc3\u0dc0 \u0db4\u0dd0\u0dc0\u0dd0\u0dad\u0dca\u0dc0\u0dd4\u0dab\u0dd2. \u0d86\u0dab\u0dca\u0da9\u0dd4\u0dc0\u0dda \u0db1\u0dd2\u0dbd \"\u0dbb\u0dab\u0dc0\u0dd2\u0dbb\u0dd4 \u0dc3\u0db8\u0dbb\u0dd4\u0dc0\" \u0dc4\u0dd9\u0da7 (\u0db8\u0dd0\u0dba\u0dd2 19) \u0dbb\u0dab\u0dc0\u0dd2\u0dbb\u0dd4 \u0dc3\u0dca\u0db8\u0dcf\u0dbb\u0d9a\u0dba \u0d85\u0dc3\u0dbd \u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1, \u0d85\u0d9c\u0db8\u0dd0\u0dad\u0dd2 \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4 \u0d87\u0dad\u0dd4\u0dc5\u0dd4 \u0d86\u0dab\u0dca\u0da9\u0dd4\u0dc0\u0dda \u0db1\u0dcf\u0dba\u0d9a\u0dba\u0db1\u0dca \u0dc3\u0dc4 \u0dba\u0dd4\u0daf \u0dc4\u0db8\u0dd4\u0daf\u0dcf \u0db4\u0dca\u200d\u0dbb\u0db0\u0dcf\u0db1\u0dd3\u0db1\u0dca\u0d9c\u0dda \u0dc3\u0dc4\u0db7\u0dcf\u0d9c\u0dd2\u0dad\u0dca\u0dc0\u0dba\u0dd9\u0db1\u0dca \u0dc3\u0dd2\u0daf\u0dd4 \u0d9a\u0dd2\u0dbb\u0dd3\u0db8\u0da7 \u0d9a\u0da7\u0dba\u0dd4\u0dad\u0dd4 \u0dba\u0ddc\u0daf\u0dcf \u0d87\u0dad. "},
{"headline": "'\u0da0\u0dd3\u0db1 \u0da2\u0dd9\u0da7\u0dca \u0dba\u0dcf\u0db1\u0dcf \u0daf\u0dd9\u0d9a\u0d9a\u0dd2\u0db1\u0dca \u0d87\u0db8\u0dbb\u0dd2\u0d9a\u0dcf\u0db1\u0dd4 \u0d9c\u0dd4\u0dc0\u0db1\u0dca \u0dba\u0dcf\u0db1\u0dba\u0d9a\u0da7 \u0db6\u0dcf\u0db0\u0dcf'", "date": "2017 \u0db8\u0dd0\u0dba\u0dd2 19", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0da0\u0dd3\u0db1 \u0da2\u0dd9\u0da7\u0dca \u0dba\u0dcf\u0db1\u0dcf \u0daf\u0dd9\u0d9a\u0d9a\u0dca \u0dc0\u0dd2\u0dc3\u0dd2\u0db1\u0dca \u0d87\u0db8\u0dbb\u0dd2\u0d9a\u0dcf\u0db1\u0dd4 \u0d9c\u0dd4\u0dc0\u0db1\u0dca \u0dba\u0dcf\u0db1\u0dba\u0d9a\u0da7 \u0db8\u0d9c \u0d85\u0dc0\u0dd4\u0dbb\u0db8\u0dd2\u0db1\u0dca \"\u0dc0\u0dd8\u0dad\u0dca\u0dad\u0dd3\u0dba \u0db1\u0ddc\u0dc0\u0db1 \u0d86\u0d9a\u0dcf\u0dbb\u0dba\u0da7\" \u0db6\u0dcf\u0db0\u0dcf \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0db6\u0dc0\u0da7 \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf \u0dc4\u0db8\u0dd4\u0daf\u0dcf\u0dc0 \u0da0\u0ddd\u0daf\u0db1\u0dcf \u0d9a\u0dbb\u0dba\u0dd2. \u0d91\u0d9a\u0dca \u0da0\u0dd3\u0db1 \u0da2\u0dd9\u0da7\u0dca \u0dba\u0dcf\u0db1\u0dba\u0d9a\u0dca \u0dad\u0db8 \u0d9c\u0dd4\u0dc0\u0db1\u0dca\u0dba\u0dcf\u0db1\u0dba \u0d86\u0dc3\u0db1\u0dca\u0db1\u0dba\u0da7\u0db8 \u0db4\u0dd0\u0db8\u0dd2\u0dab\u0dd2 \u0db6\u0dc0\u0dad\u0dca \u0d92 \u0d85\u0dc0\u0dc3\u0dca\u0dae\u0dcf\u0dc0\u0dcf\u0daf\u0dd3 \u0da0\u0dd3\u0db1 \u0da2\u0dd9\u0da7\u0dca \u0dba\u0dcf\u0db1\u0dba \u0dc3\u0dc4 \u0d87\u0db8\u0dbb\u0dd2\u0d9a\u0dcf\u0db1\u0dd4 \u0d9c\u0dd4\u0dc0\u0db1\u0dca \u0dba\u0dcf\u0db1\u0dba \u0d85\u0dad\u0dbb \u0db4\u0dbb\u0dad\u0dbb\u0dba \u0db8\u0dd3\u0da7\u0dbb 45\u0d9a\u0dca \u0dad\u0dbb\u0db8\u0dca \u0db4\u0da7\u0dd4 \u0dc0\u0dd6 \u0db6\u0dc0\u0dad\u0dca \u0d87\u0db8\u0dbb\u0dd2\u0d9a\u0dcf\u0db1\u0dd4 \u0db6\u0dbd\u0db0\u0dbb\u0dba\u0dd9\u0d9a\u0dca \u0dc3\u0dd3\u0d91\u0db1\u0dca\u0d91\u0db1\u0dca \u0dbb\u0dd6\u0db4\u0dc0\u0dcf\u0dc4\u0dd2\u0db1\u0dd2\u0dba\u0da7 \u0db4\u0dd0\u0dc0\u0dc3\u0dd3\u0dba. \u0db8\u0dd9\u0db8 \u0d85\u0dc0\u0dc3\u0dca\u0dae\u0dcf\u0dc0\u0dda \u0daf\u0dd3 \u0da0\u0dd3\u0db1 \u0da2\u0dd9\u0da7\u0dca \u0dba\u0dcf\u0db1\u0dba \u0d8b\u0da9\u0dd4\u0dba\u0da7\u0dd2\u0d9a\u0dd4\u0dbb\u0dd4 \u0d86\u0d9a\u0dcf\u0dbb\u0dba\u0da7 \u0dad\u0db8 \u0d9c\u0dd4\u0dc0\u0db1\u0dca \u0dba\u0dcf\u0db1\u0dba\u0da7 \u0d89\u0dc4\u0dbd\u0dd2\u0db1\u0dca \u0db4\u0dd2\u0dba\u0dcf\u0dc3\u0dbb \u0d9a\u0dbb\u0dc0\u0dd6 \u0db6\u0dc0 \u0daf \u0d94\u0dc4\u0dd4 \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba. \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf\u0dba \u0db4\u0dc0\u0dc3\u0db1\u0dca\u0db1\u0dda \u0dc0\u0dd2\u0d9a\u0dd2\u0dbb\u0dab\u0dc1\u0dd3\u0dbd\u0dd3\u0dad\u0dcf\u0dc0 \u0db8\u0dd0\u0db1\u0db6\u0dd0\u0dbd\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0db1\u0dca\u0dc0\u0dd2\u0dad\u0dba\u0d9a \u0dad\u0db8 \u0d9c\u0dd4\u0dc0\u0db1\u0dca \u0dba\u0dcf\u0db1\u0dba \u0db1\u0dd0\u0d9c\u0dd9\u0db1\u0dc4\u0dd2\u0dbb \u0da0\u0dd3\u0db1 \u0db8\u0dd4\u0dc4\u0dd4\u0daf\u0da7 \u0d89\u0dc4\u0dc5\u0dd2\u0db1\u0dca \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0d9c\u0dd4\u0dc0\u0db1\u0dca \u0d9a\u0dbd\u0dcf\u0db4\u0dba\u0dda \u0db4\u0dd2\u0dba\u0dcf\u0dc3\u0dbb \u0d9a\u0dbb\u0db8\u0dd2\u0db1\u0dca \u0dc3\u0dd2\u0da7\u0dd2 \u0db6\u0dc0\u0dba. \u0db8\u0dd9\u0db8 \u0dc3\u0dd2\u0daf\u0dca\u0db0\u0dd2\u0dba \u0db4\u0dd2\u0dc5\u0dd2\u0db6\u0db3\u0dc0 \u0db8\u0dd9\u0dad\u0dd9\u0d9a\u0dca \u0da0\u0dd3\u0db1\u0dba \u0d9a\u0dd2\u0dc3\u0dd2\u0daf\u0dd4 \u0db4\u0dca\u200d\u0dbb\u0dad\u0dd2\u0da0\u0dcf\u0dbb\u0dba\u0d9a\u0dca \u0daf\u0d9a\u0dca\u0dc0\u0dcf \u0db1\u0ddc\u0db8\u0dd0\u0dad. \u0db1\u0db8\u0dd4\u0dad\u0dca \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf\u0dba \u0dad\u0db8 \u0db8\u0dd4\u0dc4\u0dd4\u0daf\u0dd4 \u0d9a\u0dbd\u0dcf\u0db4\u0dba\u0da7 \u0d89\u0dc4\u0dc5\u0dd2\u0db1\u0dca \u0d9c\u0dd4\u0dc0\u0db1\u0dca \u0dba\u0dcf\u0db1\u0dcf \u0db4\u0dd2\u0dba\u0dcf\u0dc3\u0dbb \u0d9a\u0dbb\u0dc0\u0dd3\u0db8 \u0db4\u0dd2\u0dc5\u0dd2\u0db6\u0db3\u0dc0 \u0db1\u0dd2\u0dbb\u0db1\u0dca\u0dad\u0dbb\u0dba\u0dd9\u0db1\u0dca \u0da0\u0dd3\u0db1\u0dba \u0dad\u0db8 \u0dc0\u0dd2\u0dbb\u0ddd\u0db0\u0dba \u0db4\u0dc5\u0d9a\u0dbb\u0dba\u0dd2. "},
{"headline": null, "date": null, "news": ""},
{"headline": "FBI \u0db4\u0dbb\u0dd3\u0d9a\u0dca\u0dc2\u0dab\u0dba \u0d89\u0dad\u0dd2\u0dc4\u0dcf\u0dc3\u0dba\u0dda \u0dbd\u0ddc\u0d9a\u0dd4\u0db8 \u0daf\u0da9\u0dba\u0db8 - \u0da7\u0dca\u200d\u0dbb\u0db8\u0dca\u0db4\u0dca", "date": "2017 \u0db8\u0dd0\u0dba\u0dd2 18", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0d89\u0dad\u0dd2\u0dc4\u0dcf\u0dc3\u0dba\u0dda \u0daf\u0dda\u0dc1\u0db4\u0dcf\u0dbd\u0db1 \u0db1\u0dcf\u0dba\u0d9a\u0dba\u0dd9\u0d9a\u0dd4\u0da7 \u0d91\u0dbb\u0dd9\u0dc4\u0dd2\u0dc0 \u0daf\u0dd2\u0dba\u0dad\u0dca \u0dc0\u0dd6 \u0daf\u0dd0\u0dc0\u0dd0\u0db1\u0dca\u0dad\u0db8 \u0daf\u0da9\u0dba\u0db8\u0da7 \u0dad\u0db8\u0db1\u0dca \u0db8\u0dd4\u0dc4\u0dd4\u0dab \u0daf\u0dd9\u0db8\u0dd2\u0db1\u0dca \u0dc3\u0dd2\u0da7\u0dd2\u0db1 \u0db6\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0db4\u0dc0\u0dc3\u0dba\u0dd2. \u0da7\u0dca\u0dc0\u0dd2\u0da7\u0dbb\u0dca \u0db4\u0dab\u0dd2\u0dc0\u0dd4\u0da9\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db8\u0dd2\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d92 \u0db6\u0dc0 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0d94\u0dc4\u0dd4\u0d9c\u0dda \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab \u0dc0\u0dca\u200d\u0dba\u0dcf\u0db4\u0dcf\u0dbb\u0dba\u0da7 \u0dbb\u0dd4\u0dc3\u0dd2\u0dba\u0dcf\u0dc0\u0dda \u0db6\u0dbd\u0db4\u0dd1\u0db8\u0d9a\u0dca \u0db4\u0dd0\u0dc0\u0dad\u0dd2\u0dba\u0dda \u0daf \u0dba\u0db1\u0dca\u0db1 \u0db4\u0dd2\u0dc5\u0dd2\u0db6\u0db3 \u0db4\u0dbb\u0dd3\u0d9a\u0dca\u0dc2\u0dcf \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0dc0\u0dd2\u0dc1\u0dda\u0dc2 \u0dc0\u0dd2\u0db8\u0dbb\u0dca\u0dc1\u0d9a\u0dba\u0dd9\u0d9a\u0dd4 \u0db4\u0dad\u0dca \u0d9a\u0dd2\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d85\u0daf\u0dc4\u0dc3\u0dca \u0daf\u0d9a\u0dca\u0dc0\u0db8\u0dd2\u0db1\u0dd2. FBI \u0dc4\u0dd9\u0dc0\u0dad\u0dca \u0db8\u0db0\u0dca\u200d\u0dba\u0db8 \u0dc0\u0dd2\u0db8\u0dbb\u0dca\u0dc1\u0db1 \u0d9a\u0dcf\u0dbb\u0dca\u0dba\u0dcf\u0d82\u0dc1\u0dba\u0dda \u0dc4\u0dd2\u0da7\u0db4\u0dd4 \u0d85\u0db0\u0dca\u200d\u0dba\u0d9a\u0dca\u0dc2\u0dc0\u0dbb\u0dba\u0dd9\u0d9a\u0dd4 \u0dc0\u0db1 \u0dbb\u0ddc\u0db6\u0da7\u0dca \u0db8\u0dd4\u0dbd\u0dbb\u0dca \u0d85\u0daf\u0dcf\u0dc5 \u0dc0\u0dd2\u0db8\u0dbb\u0dca\u0dc1\u0db1 \u0d9a\u0da7\u0dba\u0dd4\u0dad\u0dd4\u0dc0\u0dbd \u0db4\u0dca\u200d\u0dbb\u0db0\u0dcf\u0db1\u0dd2\u0dba\u0dcf \u0dc0\u0dc1\u0dba\u0dd9\u0db1\u0dca \u0db4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6 \u0d87\u0dad. \u0dc0\u0dd2\u0db8\u0dbb\u0dca\u0dc1\u0db1\u0dba \u0dc3\u0db3\u0dc4\u0dcf \u0dbb\u0ddc\u0db6\u0da7\u0dca \u0db8\u0dd4\u0dbd\u0dbb\u0dca \u0db1\u0db8\u0dca \u0d9a\u0dd2\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d85\u0daf\u0dc4\u0dc3\u0dca \u0daf\u0d9a\u0dca\u0dc0\u0db8\u0dd2\u0db1\u0dca \u0d87\u0db8\u0dbb\u0dd2\u0d9a\u0dcf \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf\u0dba\u0dda \u0db1\u0dd2\u0dba\u0ddd\u0da2\u0dca\u200d\u0dba \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0db4\u0ddc\u0daf\u0dd4 \u0dba\u0dc4\u0db4\u0dad \u0db4\u0dd2\u0dc5\u0dd2\u0db6\u0db3 \u0d85\u0dc0\u0db0\u0dcf\u0db1\u0dba \u0dba\u0ddc\u0db8\u0dd4 \u0d9a\u0dbb \u0d92 \u0dc3\u0db3\u0dc4\u0dcf \u0da7\u0dca\u200d\u0dbb\u0db8\u0dca\u0db4\u0dca \u0db4\u0dbb\u0dd2\u0db4\u0dcf\u0dbd\u0db1\u0dba\u0dd9\u0db1\u0dca \u0db6\u0dcf\u0dc4\u0dd2\u0dbb \u0db4\u0dd4\u0daf\u0dca\u0d9c\u0dbd\u0dba\u0dd9\u0d9a\u0dd4 \u0db4\u0dad\u0dca \u0d9a\u0dc5 \u0db6\u0dc0\u0dba.  \u0dad\u0db8\u0db1\u0dca\u0da7 \u0dc3\u0dd0\u0d9f\u0dc0\u0dd3\u0db8\u0da7 \u0dba\u0db8\u0d9a\u0dca \u0db1\u0dd0\u0dad\u0dd2 \u0db1\u0db8\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dab\u0dba \u0dc3\u0db3\u0dc4\u0dcf \u0dbb\u0dd4\u0dc3\u0dd2\u0dba\u0dcf\u0dc0 \u0d85\u0dad\u0db4\u0dd9\u0dc0\u0dd6 \u0db6\u0dc0\u0da7 \u0d91\u0dbd\u0dca\u0dbd \u0dc0\u0db1 \u0da0\u0ddd\u0daf\u0db1\u0dcf \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc3\u0dca\u0dc0\u0dcf\u0db0\u0dd3\u0db1 \u0dc0\u0dd2\u0db8\u0dbb\u0dca\u0dc1\u0db1\u0dba\u0d9a\u0dca \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8\u0da7 \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0d89\u0da9 \u0daf\u0dd2\u0dba \u0dba\u0dd4\u0dad\u0dd4 \u0db6\u0dc0 \u0da9\u0dd2\u0db8\u0ddc\u0d9a\u0dca\u200d\u0dbb\u0da7\u0dd2\u0d9a\u0dca \u0db4\u0d9a\u0dca\u0dc2\u0dba\u0dda \u0d89\u0dc4\u0dc5 \u0db4\u0dd9\u0dc5 \u0dc3\u0dcf\u0db8\u0dcf\u0da2\u0dd2\u0d9a\u0dcf\u0dc0\u0d9a\u0dca \u0db4\u0dd0\u0dc0\u0dc3\u0dd3\u0dba. \u0d85\u0daf\u0dcf\u0dc5 \u0da0\u0ddd\u0daf\u0db1\u0dcf\u0dc0 \u0dc3\u0dd0\u0d9f\u0dc0\u0dd3\u0db8 \u0dc3\u0db3\u0dc4\u0dcf \u0d8b\u0dad\u0dca\u0dc3\u0dcf\u0dc4\u0dba\u0d9a\u0dca \u0dad\u0dd2\u0db6\u0dd4\u0dab\u0dda \u0daf\u0dd0\u0dba\u0dd2 \u0dba\u0db1 \u0dc3\u0dd0\u0d9a\u0dba \u0dc3\u0dca\u0dc0\u0dcf\u0db0\u0dd3\u0db1 \u0db4\u0dbb\u0dd3\u0d9a\u0dca\u0dc2\u0dab\u0dba\u0d9a\u0dca \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8\u0dd9\u0db1\u0dca \u0daf\u0dd4\u0dbb\u0dd4 \u0d9a\u0dbb \u0d9c\u0dad \u0dc4\u0dd0\u0d9a\u0dd2 \u0dc0\u0db1\u0dd4 \u0d87\u0dad\u0dd0\u0dba\u0dd2 \u0da9\u0dd2\u0db8\u0ddc\u0d9a\u0dca\u200d\u0dbb\u0da7\u0dd2\u0d9a\u0dca \u0db4\u0d9a\u0dca\u0dc2\u0dba\u0dda \u0d89\u0dc4\u0dc5 \u0db4\u0dd9\u0dc5 \u0d9a\u0ddc\u0d82\u0d9c\u0dca\u200d\u0dbb\u0dc3\u0dca \u0dc3\u0dcf\u0db8\u0dcf\u0da2\u0dd2\u0d9a\u0dcf\u0dc0\u0d9a \u0dc0\u0db1 \u0db1\u0dd0\u0db1\u0dca\u0dc3\u0dd2 \u0db4\u0dd9\u0dbd\u0ddd\u0dc3\u0dd2 \u0d9a\u0dd2\u0dba\u0dcf \u0dc3\u0dd2\u0da7\u0dd3.  \u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc0\u0dd2\u0db8\u0dbb\u0dca\u0dc1\u0db1\u0dba \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0dc4\u0dd2\u0da7\u0db4\u0dd4 FBI \u0db4\u0dca\u200d\u0dbb\u0db0\u0dcf\u0db1\u0dd2\u0dba\u0dd9\u0d9a\u0dd4 \u0db4\u0dad\u0dca \u0d9a\u0dbb \u0d87\u0dad\u0dad\u0dca \u0da7\u0dca\u200d\u0dbb\u0db8\u0dca\u0db4\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dba\u0da7\u0dad\u0dda \u0db4\u0dc0\u0dad\u0dd2\u0db1 \u0d85\u0db0\u0dd2\u0d9a\u0dbb\u0dab \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0\u0dda \u0d85\u0db0\u0dd3\u0d9a\u0dca\u0dc2\u0dab\u0dba \u0dba\u0da7\u0dad\u0dda \u0d91\u0db8 \u0db4\u0dbb\u0dd3\u0d9a\u0dca\u0dc2\u0dab \u0dc3\u0dd2\u0daf\u0dd4 \u0d9a\u0dd9\u0dbb\u0dd9\u0db1\u0dd4 \u0d87\u0dad\u0dd2 \u0db6\u0dc0\u0dad\u0dca \u0d87\u0dba \u0db4\u0dd9\u0db1\u0dca\u0dc0\u0dcf \u0daf\u0dd9\u0dba\u0dd2. \u0db8\u0dda \u0d85\u0dad\u0dbb \u0db0\u0dc0\u0dbd \u0db8\u0db1\u0dca\u0daf\u0dd2\u0dbb\u0dba\u0dda \u0db4\u0dd0\u0dc0\u0dad\u0dd2 \u0dc4\u0db8\u0dd4\u0dc0\u0d9a\u0dca \u0d85\u0dad\u0dbb\u0dad\u0dd4\u0dbb \u0d87\u0db8\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0dad\u0db8\u0db1\u0dca \u0dc0\u0dd9\u0dad \u0dbb\u0dcf\u0da2\u0dca\u200d\u0dba \u0dbb\u0dc4\u0dc3\u0dca \u0dc4\u0dd9\u0dc5\u0dd2 \u0d9a\u0dc5 \u0db6\u0dc0\u0da7 \u0db4\u0dc5 \u0dc0\u0db1 \u0dc0\u0dcf\u0dbb\u0dca\u0dad\u0dcf \u0dbb\u0dd4\u0dc3\u0dd2\u0dba\u0dcf\u0db1\u0dd4 \u0dc0\u0dd2\u0daf\u0dda\u0dc1 \u0d85\u0db8\u0dcf\u0dad\u0dca\u200d\u0dba \u0dc3\u0dd9\u0dbb\u0dca\u0d9c\u0dda\u0dba\u0dd2 \u0dbd\u0dc0\u0dd4\u0dbb\u0ddd\u0dc6\u0dca \u0dba\u0dc5\u0dd2\u0dad\u0dca \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dc5\u0dda\u0dba. "},
{"headline": "\u0daf\u0dcf\u0dc4\u0dad\u0dca \u0dc4\u0dd0\u0dc0\u0dd2\u0dbb\u0dd2\u0daf\u0dd2 '\u0dbd\u0dd2\u0d82\u0d9c\u0dd2\u0d9a \u0dc0\u0dc4\u0dbd\u0dd2\u0dba\u0d9a\u0dca'", "date": "2017 \u0db8\u0dd0\u0dba\u0dd2 19", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dbd\u0dd2\u0d82\u0d9c\u0dd2\u0d9a \u0dc0\u0dc4\u0dbd\u0dca \u0dc3\u0dda\u0dc0\u0dba \u0dc3\u0db3\u0dc4\u0dcf \u0dc3\u0dd2\u0dbb\u0d9a\u0dbb\u0d9c\u0dd9\u0db1 \u0dc3\u0dd2\u0da7\u0dd2 \u0db6\u0dc0 \u0db4\u0dd0\u0dc0\u0dc3\u0dd9\u0db1 \u0d9c\u0dd0\u0dc4\u0dd0\u0dab\u0dd4 \u0dc5\u0db8\u0dba\u0dd9\u0d9a\u0dd4 \u0db1\u0dd2\u0dc0\u0dc3\u0dd2\u0db1\u0dca \u0db4\u0dbd\u0dcf\u0dba\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0daf\u0dd3 \u0dc4\u0db8\u0dd4\u0dc0\u0dd3 \u0d87\u0dad\u0dd2\u0db6\u0dc0 \u0d94\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0db1\u0dd4 \u0db4\u0ddc\u0dbd\u0dd2\u0dc3\u0dd2\u0dba \u0db4\u0dc0\u0dc3\u0dba\u0dd2. \u0daf\u0dcf\u0dc4\u0dad\u0dca \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0d9c\u0dd2\u0db1\u0dd3\u0dba\u0dcf \u0da2\u0dcf\u0dad\u0dd2\u0d9a \u0dba\u0dde\u0dc0\u0db1\u0dd2\u0dba\u0da7 \u0dbb\u0dd0\u0d9a\u0dd2\u0dba\u0dcf\u0dc0\u0d9a\u0dca \u0dbd\u0db6\u0dcf\u0daf\u0dd9\u0db1 \u0db6\u0dc0 \u0db4\u0dc0\u0dc3\u0db8\u0dd2\u0db1\u0dca \u0db4\u0dc3\u0dd4\u0d9c\u0dd2\u0dba \u0d85\u0db4\u0dca\u200d\u0dbb\u0dda\u0dbd\u0dca \u0db8\u0dcf\u0dc3\u0dba\u0dda\u0daf\u0dd3 \u0dba\u0db8\u0dca \u0db4\u0dd4\u0daf\u0dca\u0d9c\u0dbd\u0dba\u0dd9\u0d9a\u0dd4 \u0dc0\u0dd2\u0dc3\u0dd2\u0db1\u0dca \u0dc3\u0dd2\u0da9\u0dca\u0db1\u0dd2 \u0db1\u0dd4\u0dc0\u0dbb\u0da7 \u0dbb\u0dd0\u0d9c\u0dd9\u0db1 \u0d91\u0db1\u0dd4 \u0dbd\u0dd0\u0db6 \u0d87\u0dad\u0dd2 \u0db6\u0dc0 \u0db1\u0dd2\u0dc0\u0dca \u0dc3\u0dc0\u0dd4\u0dad\u0dca \u0dc0\u0dda\u0dbd\u0dca\u0dc3\u0dca \u0db4\u0ddc\u0dbd\u0dd2\u0dc3\u0dd2\u0dba \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba. \u0d91\u0db8 \u0db4\u0dd4\u0daf\u0dca\u0d9c\u0dbd\u0dba\u0dcf \u0dc0\u0dd2\u0dc3\u0dd2\u0db1\u0dca \u0dad\u0db8\u0dcf \u0db1\u0dd2\u0dc0\u0dc3\u0d9a \u0dbb\u0db3\u0dc0\u0db1\u0dd4 \u0dbd\u0dd0\u0db6 \u0dc3\u0dd2\u0da7\u0dd2 \u0db6\u0dc0\u0dad\u0dca \u0d91\u0dad\u0dd0\u0db1\u0dd2\u0db1\u0dca \u0db4\u0dbd\u0dcf\u0dba\u0db1 \u0dad\u0dd4\u0dbb\u0dd4 \u0db4\u0dd4\u0daf\u0dca\u0d9c\u0dbd\u0dba\u0db1\u0dca \u0d9a\u0dd2\u0dc4\u0dd2\u0db4 \u0daf\u0dd9\u0db1\u0dd9\u0d9a\u0dd4\u0d9c\u0dd9\u0db1\u0dca\u0db8 \u0dad\u0db8\u0db1\u0dca \u0dbd\u0dd2\u0d82\u0d9c\u0dd2\u0d9a \u0d85\u0dad\u0dc0\u0dbb\u0dba\u0da7 \u0dbd\u0d9a\u0dca\u0dc0\u0dd6 \u0db6\u0dc0\u0dad\u0dca \u0d87\u0dba \u0da0\u0ddd\u0daf\u0db1\u0dcf\u0d9a\u0dbb \u0dad\u0dd2\u0db6\u0dda. \u0d87\u0dba\u0da7 \u0d91\u0db8 \u0db1\u0dd2\u0dc0\u0dc3\u0dd2\u0db1\u0dca \u0db4\u0dbd\u0dcf\u0dba\u0dcf\u0db8\u0da7 \u0d85\u0dc0\u0dc3\u0dca\u0dae\u0dcf\u0dc0 \u0dbd\u0dd0\u0db6\u0dd3 \u0d87\u0dad\u0dca\u0dad\u0dda \u0d85\u0db4\u0dca\u200d\u0dbb\u0dda\u0dbd\u0dca \u0dc0\u0dd2\u0dc3\u0dd2\u0dc4\u0dad\u0dca \u0dc0\u0dd0\u0db1\u0dd2\u0daf\u0dcf \u0dba. \u0db4\u0dbd\u0dcf\u0dba\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0daf\u0dd3 \u0dc4\u0db8\u0dd4\u0dc0\u0dd6 \u0d9a\u0dcf\u0db1\u0dca\u0dad\u0dcf\u0dc0\u0d9a\u0dca \u0dc0\u0dd2\u0dc3\u0dd2\u0db1\u0dca \u0d87\u0dba \u0db4\u0dca\u200d\u0dbb\u0da2\u0dcf \u0db8\u0db0\u0dca\u200d\u0dba\u0dc3\u0dca\u0dae\u0dcf\u0db1\u0dba\u0d9a\u0da7 \u0db7\u0dcf\u0dbb\u0daf\u0dd9\u0db1\u0dd4 \u0dbd\u0dd0\u0db6 \u0dad\u0dd2\u0db6\u0dda. \u0d94\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0db1\u0dd4 \u0db4\u0ddc\u0dbd\u0dd2\u0dc3\u0dd2\u0dba\u0dda, \u0dbd\u0dd2\u0d82\u0d9c\u0dd2\u0d9a \u0d85\u0db4\u0dbb\u0dcf\u0db0 \u0dc3\u0dc4 \u0db8\u0dd2\u0db1\u0dd2\u0dc3\u0dca \u0da2\u0dcf\u0dc0\u0dcf\u0dbb\u0db8\u0dca \u0db8\u0dd0\u0dac\u0dbd\u0dd3\u0db8\u0dda \u0db6\u0dbd\u0d9a\u0dcf\u0dba \u0db8\u0dda \u0db4\u0dd2\u0dc5\u0dd2\u0db6\u0db3\u0dc0 \u0db4\u0dbb\u0dd3\u0d9a\u0dca\u200d\u0dc2\u0dab \u0db4\u0dc0\u0dad\u0dca\u0dc0\u0db8\u0dd2\u0db1\u0dca \u0dc3\u0dd2\u0da7\u0dd2\u0dad\u0dd2. \u0dbd\u0dd2\u0d82\u0d9c\u0dd2\u0d9a \u0dc0\u0dc4\u0dbd\u0dca \u0dc3\u0dda\u0dc0\u0dba\u0da7 \u0dba\u0ddc\u0daf\u0dcf\u0d9c\u0dad\u0dca \u0db6\u0dc0 \u0db4\u0dd0\u0dc0\u0dc3\u0dd9\u0db1 \u0db8\u0dd9\u0db8 \u0d9c\u0dd0\u0dc4\u0dd0\u0dab\u0dd4 \u0dc5\u0db8\u0dba\u0dcf \u0db8\u0dda\u0dc0\u0db1\u0dc0\u0dd2\u0da7 \u0dbb\u0ddd\u0dc4\u0dbd\u0dca\u0d9c\u0dad\u0dc0 \u0dc3\u0dd2\u0da7\u0dd2\u0db1\u0dca\u0db1\u0dd3\u0dba. \u0d87\u0dba \u0db4\u0ddc\u0dbd\u0dd2\u0dc3\u0dd2\u0dba\u0da7 \u0db4\u0dca\u200d\u0dbb\u0d9a\u0dcf\u0dc1 \u0d9a\u0dbb \u0d87\u0dad\u0dca\u0dad\u0dda \u0dad\u0db8\u0db1\u0dca\u0da7 \u0dbb\u0dd0\u0d9a\u0dd2\u0dba\u0dcf\u0dc0\u0d9a\u0dca \u0dbd\u0db6\u0dcf\u0daf\u0dd9\u0db1 \u0db6\u0dc0\u0da7 \u0db4\u0ddc\u0dbb\u0ddc\u0db1\u0dca\u0daf\u0dd4 \u0dc0\u0dd6 \u0db4\u0dd4\u0daf\u0dca\u0d9c\u0dbd\u0dba\u0dcf \u0d9c\u0dd2\u0db1\u0dd3\u0dba\u0dcf \u0dbb\u0dcf\u0da2\u0dca\u200d\u0dba\u0dba\u0dda \u0daf\u0dd3 \u0dad\u0db8\u0db1\u0dca\u0da7 \u0dc4\u0db8\u0dd4\u0dc0\u0dd6\u0dba\u0dda \u0db4\u0dc3\u0dd4\u0d9c\u0dd2\u0dba \u0da2\u0db1\u0dc0\u0dcf\u0dbb\u0dd2\u0dba\u0dda\u0daf\u0dd3 \u0db6\u0dc0\u0dba. \u0d85\u0db1\u0dad\u0dd4\u0dbb\u0dd4\u0dc0 \u0d94\u0dc4\u0dd4 \u0dc0\u0dd2\u0dc3\u0dd2\u0db1\u0dca \u0db4\u0dd0\u0dbb\u0dd2\u0dc3\u0dd2\u0dba \u0dc4\u0dbb\u0dc4\u0dcf \u0d94\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0dc0\u0da7 \u0dad\u0db8\u0db1\u0dca \u0dbb\u0dd0\u0d9c\u0dd9\u0db1 \u0d91\u0db1\u0dd4 \u0dbd\u0dd0\u0db6\u0dd6 \u0db6\u0dc0\u0dad\u0dca \u0d87\u0dba \u0db4\u0dc0\u0dc3\u0dcf \u0dad\u0dd2\u0db6\u0dda. 17 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0db8\u0dd9\u0db8 \u0dba\u0dde\u0dc0\u0db1\u0dd2\u0dba\u0da7 \u0dbd\u0dd2\u0d82\u0d9c\u0dd2\u0d9a \u0d85\u0dad\u0dc0\u0dbb \u0d9a\u0dc5 \u0db6\u0dc0 \u0db4\u0dd0\u0dc0\u0dc3\u0dd9\u0db1 \u0db4\u0dd2\u0dbb\u0dd2\u0dc3 \u0dc3\u0ddc\u0dba\u0dcf \u0db4\u0ddc\u0dbd\u0dd2\u0dc3\u0dd2\u0dba \u0dc0\u0dd2\u0db8\u0dbb\u0dca\u0dc1\u0db1 \u0daf\u0dd2\u0dba\u0dad\u0dca\u0d9a\u0dbb \u0dad\u0dd2\u0db6\u0dda. "},
{"headline": "\u0db4\u0dd2\u0da7\u0dd4\u0dc0\u0dc4\u0dbd\u0dca \u0d9a\u0dbb\u0db1\u0dca\u0db1 \u0d91\u0db4\u0dcf: \u0dbb\u0ddd\u0dc4\u0dd2\u0db1\u0dca\u0d9c\u0dca\u200d\u0dba\u0dcf \u0d85\u0db1\u0dcf\u0dae\u0dba\u0ddd", "date": "2017 \u0db8\u0dd0\u0dba\u0dd2 18", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dad\u0db8\u0db1\u0dca \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd3\u0db1\u0dca\u0d9c\u0dda \u0dc3\u0d82\u0dc0\u0dd2\u0db0\u0dcf\u0db1\u0dba\u0dda \u0dc4\u0ddd \u0dc3\u0d82\u0d9a\u0dca\u200d\u0dbb\u0db8\u0dab\u0dd2\u0d9a\u0dba\u0db1\u0dca \u0db4\u0dd2\u0dc5\u0dd2\u0db6\u0db3 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0d86\u0dba\u0dad\u0db1\u0dba\u0dda (IOM) \u0db4\u0dcf\u0dbd\u0db1\u0dba \u0dba\u0da7\u0dad\u0da7 \u0db4\u0dad\u0dca\u0d9a\u0dbb\u0db1 \u0db8\u0dd9\u0db1\u0dca \u0d89\u0db1\u0dca\u0daf\u0dd2\u0dba\u0dcf\u0dc0\u0dda \u0dc3\u0dd2\u0da7 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0da7 \u0dbd\u0d9f\u0dcf \u0dc0\u0dd6 \u0dbb\u0ddd\u0dc4\u0dd2\u0db1\u0dca\u0d9c\u0dca\u200d\u0dba\u0dcf \u0d85\u0db1\u0dcf\u0dae\u0dba\u0db1\u0dca \u0db4\u0dd2\u0dbb\u0dd2\u0dc3 \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2\u0dad\u0dd2.  \u0d94\u0dc0\u0dd4\u0db1\u0dca\u0d9c\u0dda \u0d89\u0dbd\u0dca\u0dbd\u0dd3\u0db8 \u0db4\u0dd2\u0dc5\u0dd2\u0db6\u0db3\u0dc0 \u0dc3\u0dcf\u0d9a\u0da0\u0dca\u0da1\u0dcf \u0d9a\u0dd2\u0dbb\u0dd3\u0db8 \u0db4\u0dd2\u0dab\u0dd2\u0dc3 \u0dc3\u0dd2\u0d9a\u0dd4\u0dbb\u0dcf\u0daf\u0dcf (\u0db8\u0dd0\u0dba\u0dd2 19) \u0dc3\u0dbb\u0dab\u0dcf\u0d9c\u0dad\u0dba\u0dd2\u0db1\u0dca \u0db4\u0dd2\u0dc5\u0dd2\u0db6\u0db3 \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd3\u0db1\u0dca\u0d9c\u0dda \u0d86\u0dba\u0dad\u0db1\u0dba\u0dda (UNHCR) \u0db1\u0dd2\u0dba\u0ddd\u0da2\u0dd2\u0dad\u0dba\u0db1\u0dca \u0db8\u0dd4\u0dab \u0d9c\u0dd0\u0dc3\u0dd9\u0db1 \u0db6\u0dc0 \u0d94\u0dc0\u0dd4\u0db1\u0dca \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2\u0db1 \u0db1\u0dd3\u0dad\u0dd2\u0dc0\u0dda\u0daf\u0dd3 \u0dc2\u0dd2\u0dbb\u0dcf\u0dc3\u0dca \u0db1\u0dd6\u0dbb\u0dca\u0daf\u0dd3\u0db1\u0dca \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba\u0da7 \u0db4\u0dd0\u0dc0\u0dc3\u0dd3\u0dba.  \u0d95\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0dc0 \u0db6\u0dbd\u0dcf \u0dba\u0dcf\u0db8\u0da7 \u0d8b\u0dad\u0dca\u0dc3\u0dcf\u0dc4 \u0daf\u0dbb\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0daf\u0dd3 \u0db1\u0ddc\u0daf\u0dd0\u0db1\u0dd4\u0dc0\u0dad\u0dca\u0dc0 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db8\u0dd4\u0dc4\u0dd4\u0daf\u0dd4 \u0dad\u0dd3\u0dbb\u0dba\u0da7 \u0d87\u0dad\u0dd4\u0dc5\u0dd4 \u0dc0\u0dd6 \u0dbb\u0ddd\u0dc4\u0dd2\u0db1\u0dca\u0d9c\u0dca\u200d\u0dba\u0dcf \u0db8\u0dd4\u0dc3\u0dca\u0dbd\u0dd2\u0db8\u0dca \u0da2\u0dcf\u0dad\u0dd2\u0d9a\u0dba\u0db1\u0dca 30 \u0daf\u0dd9\u0db1\u0dd9\u0d9a\u0dd4 \u0db4\u0dc3\u0dd4\u0d9c\u0dd2\u0dba \u0d85\u0db4\u0dca\u200d\u0dbb\u0dda\u0dbd\u0dca 30 \u0dc0\u0dd9\u0db1\u0dd2 \u0daf\u0dd2\u0db1 \u0d9a\u0db1\u0dca\u0d9a\u0dc3\u0db1\u0dca\u0dad\u0dd4\u0dbb\u0dda \u0d86\u0dc3\u0db1\u0dca\u0db1 \u0db8\u0dd4\u0dc4\u0dd4\u0daf\u0dda\u0daf\u0dd3 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db1\u0dcf\u0dc0\u0dd2\u0d9a \u0dc4\u0db8\u0dd4\u0daf\u0dcf\u0dc0 \u0dc0\u0dd2\u0dc3\u0dd2\u0db1\u0dca \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dd4 \u0dbd\u0dd0\u0db6\u0dd2\u0dab. \u0d9a\u0dcf\u0db1\u0dca\u0dad\u0dcf\u0dc0\u0db1\u0dca \u0dc4\u0dad\u0dca \u0daf\u0dd9\u0db1\u0dd9\u0d9a\u0dd4 \u0dc3\u0dc4 \u0daf\u0dbb\u0dd4\u0dc0\u0db1\u0dca 16 \u0daf\u0dd9\u0db1\u0dd9\u0d9a\u0dd4 \u0daf \u0d92 \u0d85\u0dad\u0dbb \u0dc3\u0dd2\u0da7\u0dd2\u0dad\u0dd2.  \u0d94\u0dc0\u0dd4\u0db1\u0dca \u0dc0\u0dc3\u0dbb \u0db4\u0dc4\u0d9a\u0dca \u0d89\u0db1\u0dca\u0daf\u0dd2\u0dba\u0dcf\u0dc0\u0dda \u0daf\u0dd2\u0dbd\u0dca\u0dbd\u0dd2 \u0d85\u0d9c\u0db1\u0dd4\u0dc0\u0dbb \u0db4\u0dd2\u0dc4\u0dd2\u0da7\u0dd2 UNHCR \u0d86\u0dba\u0dad\u0db1\u0dba\u0dda \u0dbb\u0dd0\u0d9a\u0dc0\u0dbb\u0dab \u0dbd\u0db6\u0dcf \u0dc3\u0dd2\u0da7 \u0db4\u0dc3\u0dd4\u0dc0 \u0dad\u0db8\u0dd2\u0dbd\u0dca\u0db1\u0dcf\u0da9\u0dd4\u0dc0\u0da7 \u0db4\u0dd0\u0db8\u0dd2\u0dab \u0dad\u0dd2\u0db6\u0dd9\u0db1 \u0db6\u0dc0 \u0d94\u0dc0\u0dd4\u0db1\u0dca\u0d9c\u0dda \u0db1\u0dd3\u0dad\u0dd2\u0dc0\u0dda\u0daf\u0dd3\u0dc4\u0dd4 \u0db4\u0dc0\u0dc3\u0dad\u0dd2.  \u0dad\u0db8\u0dd2\u0dbd\u0dca\u0db1\u0dcf\u0da9\u0dd4\u0dc0\u0dda\u0daf\u0dd3 \u0d94\u0dc0\u0dd4\u0db1\u0dca, \u0db1\u0dd3\u0dad\u0dd2\u0dc0\u0dd2\u0dbb\u0ddd\u0db0\u0dd3 \u0dbd\u0dd9\u0dc3\u0dd2\u0db1\u0dca \u0dc3\u0d82\u0d9a\u0dca\u200d\u0dbb\u0db8\u0dab\u0dd2\u0d9a\u0dba\u0db1\u0dca \u0d95\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0dc0 \u0db6\u0dbd\u0dcf \u0db4\u0dd2\u0da7\u0dad\u0dca \u0d9a\u0dbb\u0db1 \u0d9a\u0dab\u0dca\u0da9\u0dcf\u0dba\u0db8\u0d9a \u0db4\u0dd2\u0dc4\u0dd2\u0da7 \u0db4\u0dad\u0dcf \u0dad\u0dd2\u0db6\u0dda.  \u0d94\u0dc0\u0dd4\u0db1\u0dca \u0dc3\u0db8\u0dca\u0db6\u0db1\u0dca\u0db0 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba \u0db4\u0dc3\u0dd4\u0d9c\u0dd2\u0dba \u0d85\u0d9f\u0dc4\u0dbb\u0dd4\u0dc0\u0dcf\u0daf\u0dcf (\u0db8\u0dd0\u0dba\u0dd2 16) \u0dba\u0dcf\u0db4\u0db1\u0dba \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca \u0d85\u0db0\u0dd2\u0d9a\u0dbb\u0dab\u0dba\u0dda\u0daf\u0dd3 \u0d9a\u0dd0\u0db3\u0dc0\u0dd4\u0dab\u0dd4 \u0d85\u0dc0\u0dc3\u0dca\u0dae\u0dcf\u0dc0\u0dda \u0d9a\u0dbb\u0dd4\u0dab\u0dd4 \u0daf\u0dd0\u0d9a\u0dca \u0dc0\u0dd6 \u0db4\u0ddc\u0dbd\u0dd2\u0dc3\u0dd2\u0dba, \u0d94\u0dc0\u0dd4\u0db1\u0dca \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dad\u0dc0\u0daf\u0dd4\u0dbb\u0da7\u0dad\u0dca \u0d9a\u0da7\u0dba\u0dd4\u0dad\u0dd4 \u0db1\u0ddc\u0d9a\u0dd2\u0dbb\u0dd3\u0db8\u0da7 \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0dad\u0dd3\u0db1\u0dca\u0daf\u0dd4 \u0d9a\u0dbb \u0d87\u0dad\u0dd0\u0dba\u0dd2 \u0daf\u0dd0\u0db1\u0dd4\u0db8\u0dca \u0daf\u0dd4\u0db1\u0dca\u0db1\u0dda\u0dba.  \u0d91\u0db6\u0dd0\u0dc0\u0dd2\u0db1\u0dca \u0d94\u0dc0\u0dd4\u0db1\u0dca \u0db4\u0dd2\u0da7\u0dd4\u0dc0\u0dc4\u0dbd\u0dca \u0d9a\u0dbb\u0db1 \u0db8\u0dd9\u0db1\u0dca \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0d8b\u0db4\u0daf\u0dd9\u0dc3\u0dca \u0daf\u0dd3 \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0db4\u0ddc\u0dbd\u0dd2\u0dc3\u0dd2\u0dba \u0db4\u0dd0\u0dc0\u0dc3\u0dd3\u0dba.  \u0db1\u0dd3\u0dad\u0dd2\u0da5 \u0dc2\u0dd2\u0dbb\u0dcf\u0dc3\u0dca \u0db1\u0dd6\u0dbb\u0dca\u0daf\u0dd3\u0db1\u0dca\u0d9c\u0dda \u0d8b\u0db4\u0daf\u0dd9\u0dc3\u0dca \u0db8\u0dad \u0d94\u0dc0\u0dd4\u0db1\u0dca \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0db1\u0dd3\u0dad\u0dd2\u0dc0\u0dda\u0daf\u0dd3 \u0dc6\u0dba\u0dd2\u0db1\u0dcf\u0dc3\u0dca \u0db8\u0ddc\u0dc4\u0db8\u0da9\u0dca \u0d91\u0dc4\u0dd2\u0daf\u0dd3 \u0d9a\u0dbb\u0dd4\u0dab\u0dd4 \u0daf\u0d9a\u0dca\u0dc0\u0db8\u0dd2\u0db1\u0dca \u0d85\u0db1\u0dca\u0dad\u0dbb\u0dca\u0da2\u0dcf\u0dad\u0dd2\u0d9a \u0dc3\u0d82\u0dc0\u0dd2\u0db0\u0dcf\u0db1 \u0dc3\u0db8\u0d9c \u0d94\u0dc0\u0dd4\u0db1\u0dca \u0db7\u0dcf\u0dbb\u0d9c\u0dd0\u0db1\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0dc3\u0db8\u0dca\u0db4\u0dcf\u0daf\u0db1\u0dba \u0d9a\u0dbb\u0db1 \u0dad\u0dd4\u0dbb\u0dd4 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba \u0d9a\u0dbd\u0dca \u0daf\u0db8\u0db1 \u0db8\u0dd9\u0db1\u0dca \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dc5\u0dda\u0dba.  \u0d9a\u0dd2\u0dc3\u0dd2\u0dba\u0db8\u0dca \u0dbd\u0dd9\u0dc3\u0d9a\u0dd2\u0db1\u0dca \u0d94\u0dc0\u0dd4\u0db1\u0dca \u0db8\u0dd2\u0dba\u0db1\u0dca\u0db8\u0dcf\u0dbb\u0dba\u0da7 \u0db4\u0dd2\u0da7\u0dd4\u0dc0\u0dc4\u0dbd\u0dca \u0d9a\u0dd9\u0dbb\u0dd4\u0dab\u0dc4\u0ddc\u0dad\u0dca \u0d91\u0dba \u0d94\u0dc0\u0dd4\u0db1\u0dca\u0d9c\u0dda \u0da2\u0dd3\u0dc0\u0dd2\u0dad \u0d85\u0db1\u0dad\u0dd4\u0dbb\u0dda \u0dc4\u0dd9\u0dbd\u0dd3\u0db8\u0d9a\u0dca \u0db6\u0dc0 \u0dad\u0db8\u0db1\u0dca \u0d85\u0db0\u0dd2\u0d9a\u0dbb\u0dab\u0dba \u0d89\u0daf\u0dd2\u0dbb\u0dd2\u0dba\u0dda \u0db4\u0dd9\u0db1\u0dca\u0dc0\u0dcf \u0daf\u0dd4\u0db1\u0dca \u0db6\u0dc0 \u0db1\u0dd3\u0dad\u0dd2\u0da5 \u0dc6\u0dba\u0dd2\u0db1\u0dcf\u0dc3\u0dca \u0db8\u0ddc\u0dc4\u0db8\u0da9\u0dca \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba\u0da7 \u0db4\u0dd0\u0dc0\u0dc3\u0dd3\u0dba.  \u0db1\u0dd3\u0dad\u0dd2\u0dc0\u0dda\u0daf\u0dd3\u0db1\u0dca\u0d9c\u0dda \u0d89\u0dbd\u0dca\u0dbd\u0dd3\u0db8 \u0dc3\u0dbd\u0d9a\u0dcf \u0db6\u0dd0\u0dbd\u0dd6 \u0dba\u0dcf\u0db4\u0db1 \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca\u0dc0\u0dbb\u0dba\u0dcf \u0d85\u0daf\u0dcf\u0dc5 \u0d9a\u0da7\u0dba\u0dd4\u0dad\u0dd4 \u0dc3\u0d82\u0dc0\u0dd2\u0db0\u0dcf\u0db1\u0dba \u0d9a\u0dbb\u0d9c\u0dd0\u0db1\u0dd3\u0db8 \u0db4\u0dd2\u0dab\u0dd2\u0dc3 \u0dad\u0dc0\u0dad\u0dca \u0daf\u0dd2\u0db1 14 \u0d9a \u0d9a\u0dcf\u0dbd\u0dba\u0d9a\u0dca \u0dbd\u0db6\u0dcf \u0daf\u0dd4\u0db1\u0dca \u0d85\u0dad\u0dbb, \u0d91\u0dad\u0dd9\u0d9a\u0dca \u0d94\u0dc0\u0dd4\u0db1\u0dca \u0daf\u0dd2\u0d9c\u0da7\u0db8 \u0db8\u0dd2\u0dbb\u0dd2\u0dc4\u0dcf\u0db1 \u0d86\u0d9c\u0db8\u0db1 \u0dc0\u0dd2\u0d9c\u0db8\u0db1 \u0dbb\u0dd0\u0db3\u0dc0\u0dd4\u0db8\u0dca \u0d9a\u0db3\u0dc0\u0dd4\u0dbb\u0dda \u0dbb\u0db3\u0dc0\u0dcf \u0dad\u0db6\u0db1 \u0db8\u0dd9\u0db1\u0dca \u0db6\u0dbd\u0db0\u0dcf\u0dbb\u0dd3\u0db1\u0dca\u0da7 \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.  "},
{"headline": null, "date": null, "news": ""},
{"headline": "\u0db8\u0d9c\u0dd9\u0db1\u0dca \u0d9a\u0dd2\u0dc3\u0dd2\u0db8 \u0dc3\u0db8\u0dcf\u0dc0\u0d9a\u0dca \u0db1\u0dd0\u0dc4\u0dd0-\u0da2\u0dd4\u0dbd\u0dd2\u0dba\u0db1\u0dca \u0d85\u0dc3\u0dcf\u0db1\u0dca\u0da2\u0dca", "date": "2017 \u0db8\u0dd0\u0dba\u0dd2 19", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc0\u0dd2\u0d9a\u0dd2\u0dbd\u0dd3\u0d9a\u0dca\u0dc3\u0dca \u0d85\u0db1\u0dca\u0dad\u0dbb\u0da2\u0dcf\u0dbd \u0dc0\u0dd9\u0db6\u0dca \u0d85\u0da9\u0dc0\u0dd2\u0dba\u0dda \u0db1\u0dd2\u0dbb\u0dca\u0db8\u0dcf\u0dad\u0dd8 \u0da2\u0dd4\u0dbd\u0dd2\u0dba\u0db1\u0dca \u0d85\u0dc3\u0dcf\u0db1\u0dca\u0da2\u0dca\u0da7 \u0d91\u0dbb\u0dd9\u0dc4\u0dd2 \u0dc3\u0dca\u0dad\u0dca\u200d\u0dbb\u0dd3 \u0daf\u0dd6\u0dc2\u0dab \u0da0\u0ddd\u0daf\u0db1\u0dcf \u0db4\u0dd2\u0dc5\u0dd2\u0db6\u0db3 \u0db4\u0dbb\u0dd3\u0d9a\u0dca\u0dc2\u0dab  \u0d85\u0dad\u0dca\u0dc4\u0dd0\u0dbb \u0daf\u0db8\u0db1 \u0dbd\u0daf\u0db6\u0dc0 \u0dc3\u0dca\u0dc0\u0dd3\u0da9\u0db1\u0dba\u0dda \u0db1\u0dd3\u0dad\u0dd2 \u0db1\u0dd2\u0dbd\u0db0\u0dcf\u0dbb\u0dd3\u0dc4\u0dd4 \u0db4\u0dc0\u0dc3\u0dad\u0dd2. \u0d91\u0db8 \u0db4\u0dbb\u0dd3\u0d9a\u0dca\u0dc2\u0dab  \u0d85\u0dad\u0dca\u0dc4\u0dd0\u0dbb \u0daf\u0db8\u0db1 \u0dbd\u0daf\u0dca\u0daf\u0dda \u0daf\u0dd6\u0dc2\u0dab \u0da0\u0ddd\u0daf\u0db1\u0dcf \u0dba\u0da7\u0dad\u0dda \u0da2\u0dd4\u0dbd\u0dd2\u0dba\u0db1\u0dca \u0d85\u0dc3\u0dcf\u0db1\u0dca\u0d9c\u0da2\u0dca \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dca\u0db1\u0dcf \u0db8\u0dd9\u0db1\u0dca \u0dc3\u0dca\u0dc0\u0dd3\u0da9\u0db1\u0dca \u0db6\u0dbd\u0db0\u0dcf\u0dbb\u0dd3\u0db1\u0dca \u0dc0\u0dd2\u0dc3\u0dd2\u0db1\u0dca \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0db8\u0dd9\u0db1\u0dca  \u0d85\u0dc0\u0dd4\u0dbb\u0dd4\u0daf\u0dd4 \u0dc4\u0dad\u0d9a\u0da7 \u0db4\u0dc3\u0dd4\u0dc0\u0dba\u0dd2.  \u0dad\u0db8\u0dcf\u0da7 \u0d91\u0dbb\u0dd9\u0dc4\u0dd2 \u0db4\u0dbb\u0dd3\u0d9a\u0dca\u0dc2\u0dab \u0db1\u0dad\u0dbb \u0d9a\u0dbb\u0db1 \u0db6\u0dc0 \u0dc3\u0dca\u0dc0\u0dd3\u0da9\u0db1\u0dca \u0db6\u0dbd\u0db0\u0dcf\u0dbb\u0dd3\u0db1\u0dca \u0dc0\u0dd2\u0dc3\u0dd2\u0db1\u0dca \u0db1\u0dd2\u0dc0\u0dda\u0daf\u0db1\u0dba \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 '\u0da7\u0dca\u0dc0\u0dd2\u0da7\u0dbb\u0dca' \u0db4\u0dab\u0dd2\u0dc0\u0dd4\u0da9\u0dba\u0d9a\u0dca \u0db8\u0d9c\u0dd2\u0db1\u0dca \u0d8a\u0da7 \u0db4\u0dca\u200d\u0dbb\u0dad\u0dd2\u0da0\u0dcf\u0dbb\u0dba \u0db4\u0dc5\u0d9a\u0dc5  \u0da2\u0dd4\u0dbd\u0dd2\u0dba\u0db1\u0dca \u0d85\u0dc3\u0dcf\u0db1\u0dca\u0da2\u0dca  \u0daf\u0dca\u0dc0\u0dda\u0dc1 \u0dc3\u0dc4\u0d9c\u0dad\u0dc0 \u0dc3\u0dd2\u0dba \u0db1\u0dcf\u0db8\u0dba\u0da7 \u0d85\u0dc0\u0db8\u0db1\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0db8 \u0d85\u0db8\u0dad\u0d9a \u0d9a\u0dd2\u0dbb\u0dd3\u0db8\u0d9a\u0dca \u0dc4\u0ddd \u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc3\u0db8\u0dcf\u0dc0 \u0daf\u0dd3\u0db8\u0d9a\u0dca \u0d9a\u0dd2\u0dc3\u0dd2\u0daf\u0dcf\u0d9a \u0db1\u0ddc\u0db8\u0dd0\u0dad\u0dd2 \u0db6\u0dc0 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda\u0dba. \u0dc3\u0dca\u0dc0\u0dd3\u0da9\u0db1\u0dca \u0db6\u0dbd\u0db0\u0dcf\u0dbb\u0dd3\u0db1\u0dca \u0dc0\u0dd2\u0dc3\u0dd2\u0db1\u0dca \u0dad\u0db8\u0dcf \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7  \u0d9c\u0db1\u0dd4 \u0dbd\u0dd0\u0db6\u0dd4\u0db1\u0ddc\u0dad\u0dca  \u0d87\u0db8\u0dd9\u0dbb\u0dd2\u0d9a\u0dcf \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf\u0dba\u0da7 \u0db7\u0dcf\u0dbb\u0daf\u0dd9\u0db1\u0dd4 \u0d87\u0dad\u0dd0\u0dba\u0dd2 \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5 \u0da2\u0dd4\u0dbd\u0dd2\u0dba\u0db1\u0dca \u0d85\u0dc3\u0dcf\u0db1\u0dca\u0da2\u0dca \u0d91\u0db8 \u0d85\u0db0\u0dd2\u0d9a\u0dbb\u0dab \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c\u0dba\u0da7 \u0dc3\u0dc4\u0db7\u0dcf\u0d9c\u0dd3 \u0dc0\u0dd3\u0db8 \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dc5 \u0d85\u0dad\u0dbb \u0dc3\u0dd2\u0dba \u0dbb\u0dd0\u0d9a\u0dc0\u0dbb\u0dab\u0dba \u0db4\u0dad\u0dcf 2012 \u0dc0\u0dc3\u0dbb\u0dda  \u0daf\u0dd3 \u0dbd\u0db1\u0dca\u0da9\u0db1\u0dca \u0db1\u0d9c\u0dbb\u0dba\u0dda \u0db4\u0dd2\u0dc4\u0dd2\u0da7\u0dd2 \u0d91\u0d9a\u0dca\u0dc0\u0daf\u0ddd\u0dbb\u0dca \u0dad\u0dcf\u0db1\u0dcf\u0db4\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd\u0dba\u0dda \u0dbb\u0dd0\u0d9a\u0dc0\u0dbb\u0dab \u0dbd\u0db6\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0dd2. \u0da2\u0dd4\u0dbd\u0dd2\u0dba\u0db1\u0dca \u0d85\u0dc3\u0dcf\u0db1\u0dca\u0da2\u0dca \u0d94\u0dc4\u0dd4\u0da7 \u0d91\u0dbb\u0dd9\u0dc4\u0dd2 \u0daf\u0dd6\u0dc2\u0dab \u0da0\u0ddd\u0daf\u0db1\u0dcf \u0daf\u0dda\u0dc1\u0db4\u0dcf\u0dbd\u0db1 \u0d85\u0dbb\u0db8\u0dd4\u0dab\u0dd4 \u0d85\u0db1\u0dd4\u0dc0 \u0d9c\u0ddc\u0dad\u0db1 \u0dbd\u0daf \u0d92\u0dc0\u0dcf \u0dba\u0dba\u0dd2  \u0db4\u0dc0\u0dc3\u0db8\u0dd2\u0db1\u0dca \u0d91\u0db8 \u0da0\u0ddd\u0daf\u0db1\u0dcf \u0db6\u0dd0\u0dc4\u0dd0\u0dbb \u0d9a\u0dbb\u0dba\u0dd2. \u0dc3\u0dca\u0dc0\u0dd3\u0da9\u0db1\u0dba\u0dda \u0daf\u0dd3 \u0dc3\u0dd2\u0daf\u0dd4 \u0d9a\u0dbb\u0db1 \u0dbd\u0daf\u0dd0\u0dba\u0dd2 \u0db4\u0dd0\u0dc0\u0dc3\u0dd9\u0db1 \u0d91\u0db8 \u0dc3\u0dca\u0dad\u0dca\u200d\u0dbb\u0dd3 \u0daf\u0dd6\u0dc2\u0dab \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0da2\u0dd4\u0dbd\u0dd2\u0dba\u0db1\u0dca \u0d85\u0dc3\u0dcf\u0db1\u0dca\u0da2\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0db8\u0dd9\u0dad\u0dd9\u0d9a\u0dca  \u0d9a\u0dd2\u0dc3\u0dd2\u0daf\u0dd4 \u0d8b\u0dc3\u0dcf\u0dc0\u0dd2\u0dba\u0d9a \u0db1\u0da9\u0dd4 \u0db4\u0dd0\u0dc0\u0dbb\u0dd3\u0db8\u0d9a\u0dca \u0d9a\u0dbb\u0db1\u0dd4 \u0dbd\u0dd0\u0db6 \u0db1\u0dd0\u0dad. \u0db8\u0dda \u0d85\u0dad\u0dbb \u0db4\u0dca\u200d\u0dbb\u0d9a\u0dcf\u0dc1\u0dba\u0d9a\u0dca \u0d9a\u0dbb\u0db1 \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0db4\u0ddc\u0dbd\u0dd2\u0dc3\u0dd2\u0dba \u0da2\u0dd4\u0dbd\u0dd2\u0dba\u0db1\u0dca \u0d85\u0dc3\u0dcf\u0db1\u0dca\u0da2\u0dca \u0d91\u0d9a\u0dca\u0dc0\u0daf\u0ddd\u0dbb\u0dca \u0dad\u0dcf\u0db1\u0dcf\u0db4\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd\u0dba\u0dd9\u0db1\u0dca \u0d91\u0dc5\u0dd2\u0dba\u0da7 \u0dba\u0dcf\u0db8\u0da7 \u0d8b\u0dad\u0dca\u0dc3\u0dcf\u0dc4 \u0d9a\u0dc5\u0ddc\u0dad\u0dca  2012 \u0dc0\u0dc3\u0dbb\u0dda \u0dc0\u0dd2\u0db7\u0dcf\u0d9c\u0dba\u0d9a\u0dca \u0dc3\u0db3\u0dc4\u0dcf \u0d8b\u0dc3\u0dcf\u0dc0\u0dd2\u0dba\u0dda \u0db4\u0dd9\u0db1\u0dd3 \u0dc3\u0dd2\u0da7\u0dd3\u0db8\u0da7 \u0d85\u0dc3\u0db8\u0dad\u0dca \u0dc0\u0dd3\u0db8\u0d9a\u0dca \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d94\u0dc4\u0dd4 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dca\u0db1\u0dcf \u0db6\u0dc0 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dd2. \u0dad\u0db8 \u0dbb\u0da7\u0dda \u0dc3\u0dbb\u0dab\u0dcf\u0d9c\u0dad\u0db7\u0dcf\u0dc0\u0dba \u0dc4\u0dd2\u0db8\u0dd2 \u0da2\u0dd4\u0dbd\u0dd2\u0dba\u0db1\u0dca \u0d85\u0dc3\u0dcf\u0db1\u0dca\u0da2\u0dca\u0da7 \u0d91\u0dc4\u0dd2 \u0db4\u0dd2\u0dc0\u0dd2\u0dc3\u0dd3\u0db8\u0da7 \u0d85\u0dc0\u0dc3\u0dca\u0dae\u0dcf\u0dc0 \u0dbd\u0db6\u0dcf\u0daf\u0dd9\u0db1 \u0db8\u0dd9\u0db1\u0dca \u0d91\u0d9a\u0dca\u0dc0\u0daf\u0ddd\u0dbb\u0dba \u0daf\u0dd2\u0d9c\u0dd2\u0db1\u0dca \u0daf\u0dd2\u0d9c\u0da7\u0db8 \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0d86\u0dab\u0dca\u0da9\u0dd4\u0dc0\u0dd9\u0db1\u0dca \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2\u0dba\u0dd2. \u0dba\u0dd4\u0daf\u0db8\u0dba \u0dc3\u0dc4 \u0dbb\u0dcf\u0da2\u0dca\u200d\u0dba\u0dad\u0dcf\u0db1\u0dca\u0dad\u0dca\u200d\u0dbb\u0dd2\u0d9a \u0dc3\u0dd2\u0dba \u0dbb\u0dc4\u0dc3\u0dca\u200d\u0dba \u0dad\u0ddc\u0dbb\u0dad\u0dd4\u0dbb\u0dd4 \u0d87\u0dad\u0dd4\u0dc5\u0dad\u0dca \u0dbd\u0dd2\u0db4\u0dd2\u0dbd\u0dda\u0d9b\u0db1 \u0daf\u0dc4\u0dc3\u0dca \u0d9c\u0dab\u0db1\u0d9a\u0dca '\u0dc0\u0dd2\u0d9a\u0dd2\u0dbd\u0dd3\u0d9a\u0dca\u0dc3\u0dca' \u0dc0\u0dd9\u0db6\u0dca \u0d85\u0da9\u0dc0\u0dd2\u0dba \u0db8\u0d9c\u0dd2\u0db1\u0dca \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca\u0d9a\u0dbb\u0db1\u0dd4 \u0dbd\u0dd0\u0db6\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0da2\u0dd4\u0dbd\u0dd2\u0dba\u0db1\u0dca \u0d85\u0dc3\u0dcf\u0db1\u0dca\u0da2\u0dca \u0da7 \u0d91\u0dbb\u0dd9\u0dc4\u0dd2\u0dc0 \u0db1\u0da9\u0dd4 \u0db4\u0dd0\u0dc0\u0dbb\u0dd3\u0db8 \u0db4\u0dd2\u0dc5\u0dd2\u0db6\u0db3\u0dc0 \u0d87\u0db8\u0dd9\u0dbb\u0dd2\u0d9a\u0dcf \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf\u0dba \u0dc3\u0dbd\u0d9a\u0dcf \u0db6\u0dbd\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0dd2. "},
{"headline": "'\u0d86\u0daf\u0dbb\u0dab\u0dd3\u0dba \u0d85\u0db8\u0dca\u0db8\u0dcf' \u0dc0\u0dd9\u0db1\u0dd4\u0dc0\u0dd9\u0db1\u0dca \u0db6\u0ddc\u0dbd\u0dd2\u0dc0\u0dd4\u0da9\u0dca \u0db4\u0dd4\u0dbb\u0dba \u0dc0\u0dd0\u0dc5\u0db4\u0dd9\u0dba\u0dd2", "date": "2017 \u0db8\u0dd0\u0dba\u0dd2 19", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0da2\u0db1\u0db4\u0dca\u200d\u0dbb\u0dd2\u0dba \u0dc4\u0dd2\u0db1\u0dca\u0daf\u0dd2 \u0da0\u0dd2\u0dad\u0dca\u200d\u0dbb\u0db4\u0da7 \u0dbb\u0dd0\u0dc3\u0d9a \u0db8\u0dc0\u0d9c\u0dda \u0da0\u0dbb\u0dd2\u0dad\u0dba\u0da7 \u0db4\u0dab \u0db4\u0dd9\u0dc0\u0dd6 \u0daf\u0dd2\u0dc0\u0dd2\u0dba\u0dd9\u0db1\u0dca \u0dc3\u0db8\u0dd4\u0d9c\u0dad\u0dca \u0db6\u0ddc\u0dbd\u0dd2\u0dc0\u0dd4\u0da9\u0dca \u0db1\u0dd2\u0dc5\u0dd2 \u0dbb\u0dd3\u0db8\u0dcf \u0dbd\u0dcf\u0d9c\u0dd4 \u0dc0\u0dd9\u0db1\u0dd4\u0dc0\u0dd9\u0db1\u0dca \u0dc1\u0ddd\u0d9a\u0dba \u0db4\u0dc5 \u0dc0\u0dd9\u0db8\u0dd2\u0db1\u0dca \u0db4\u0dc0\u0dad\u0dd3.  \u0d87\u0dba\u0d9c\u0dda \u0dc0\u0dd2\u0dba\u0ddd\u0dc0 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db6\u0ddc\u0dbd\u0dd2\u0dc0\u0dd4\u0da9\u0dca \u0dbb\u0dc3\u0dd2\u0d9a\u0dba\u0ddd \u0dc3\u0db8\u0dcf\u0da2 \u0db8\u0dcf\u0db0\u0dca\u200d\u0dba \u0d94\u0dc3\u0dca\u0dc3\u0dda \u0dc1\u0ddd\u0d9a\u0dba \u0db4\u0dc5 \u0d9a\u0dbb \u0dc3\u0dd2\u0da7\u0dd2\u0dad\u0dd2. \u0db8\u0dd0\u0dba\u0dd2 17 \u0dc0\u0dd9\u0db1\u0dd2\u0daf\u0dcf \u0dbb\u0dcf\u0dad\u0dca\u200d\u0dbb\u0dd2\u0dba\u0dda \u0dc4\u0daf\u0dd2\u0dc3\u0dd2 \u0dc4\u0dd8\u0daf\u0dba\u0dcf\u0db6\u0dcf\u0db0\u0dba\u0d9a\u0dca \u0dc4\u0dda\u0dad\u0dd4\u0dc0\u0dd9\u0db1\u0dca \u0dbb\u0dd3\u0db8\u0dcf \u0dbd\u0dcf\u0d9c\u0dd4 \u0db8\u0dd2\u0dba \u0d9c\u0dd2\u0dba \u0d85\u0dad\u0dbb \u0d92 \u0dc0\u0db1 \u0dc0\u0dd2\u0da7 \u0d87\u0dba \u0db4\u0db1\u0dc3\u0dca \u0db1\u0dc0 \u0dc0\u0dd9\u0db1\u0dd2 \u0dc0\u0dd2\u0dba\u0dda \u0db4\u0dc3\u0dd4 \u0dc0\u0dd2\u0dba. \u0da0\u0dd2\u0dad\u0dca\u200d\u0dbb\u0db4\u0da7 \u0dc3\u0dc4 \u0dbb\u0dd6\u0db4\u0dc0\u0dcf\u0dc4\u0dd2\u0db1\u0dd3 \u0db1\u0dcf\u0da7\u0dca\u200d\u0dba \u0db8\u0dcf\u0dbd\u0dcf \u0dbb\u0dd0\u0dc3\u0d9a \u0db4\u0dca\u200d\u0dbb\u0db0\u0dcf\u0db1 \u0da0\u0dbb\u0dd2\u0dad \u0d85\u0dad\u0dbb '\u0d86\u0daf\u0dbb\u0dab\u0dd3\u0dba \u0db8\u0dc0\u0d9c\u0dda' \u0da0\u0dbb\u0dd2\u0dad\u0dba\u0da7 \u0db4\u0dab \u0db4\u0dd9\u0dc0\u0dd6 \u0db1\u0dd2\u0dc5\u0dd2\u0dba\u0d9a \u0dbd\u0dd9\u0dc3 \u0d87\u0dba \u0dbb\u0dc3\u0dd2\u0d9a\u0dba\u0db1\u0dca \u0d85\u0dad\u0dbb \u0db4\u0dca\u200d\u0dbb\u0da0\u0dbd\u0dd2\u0dad\u0dba. \u0d9a\u0dd4\u0da0\u0dca \u0d9a\u0dd4\u0da0\u0dca \u0dc4\u0ddd\u0dad\u0dcf \u0dc4\u0dda, \u0dc4\u0db8\u0dca \u0d86\u0db4\u0dca\u0d9a\u0dda \u0dc4\u0dda\u0db1\u0dca \u0d9a\u0ddd\u0db1\u0dca, \u0db8\u0dd9\u0dba\u0dd2\u0db1\u0dda \u0db4\u0dca\u0dba\u0dcf\u0dbb\u0dca \u0d9a\u0dd2\u0dba\u0dcf \u0dc0\u0dd0\u0db1\u0dd2 \u0da2\u0db1\u0db4\u0dca\u200d\u0dbb\u0dd2\u0dba \u0da0\u0dd2\u0dad\u0dca\u200d\u0dbb\u0db4\u0da7 \u0d92 \u0d85\u0dad\u0dbb \u0dc0\u0dda. \u0dbb\u0dd3\u0db8\u0dcf \u0dbd\u0dcf\u0d9c\u0dd4 \u0dc3\u0dd2\u0db1\u0db8\u0dcf \u0daf\u0dd2\u0dc0\u0dd2\u0dba\u0da7 \u0db4\u0dcf \u0dad\u0dd0\u0db6\u0dd4\u0dc0\u0dda \u0dc4\u0dd0\u0dad\u0dca\u0dad\u0dd1\u0dc0 \u0daf\u0dc1\u0d9a\u0dba\u0dda\u0daf\u0dd3. \u0da0\u0dd2\u0dad\u0dca\u200d\u0dbb\u0db4\u0da7 \u0d9c\u0dab\u0db1\u0dcf\u0dc0\u0d9a \u0d91\u0d9a\u0dca\u0dc0 \u0dbb\u0d9f\u0db4\u0dd1 \u0da2\u0db1\u0db4\u0dca\u200d\u0dbb\u0dd2\u0dba \u0dc3\u0dd2\u0db1\u0db8\u0dcf \u0db1\u0dc5\u0dd4 \u0dc3\u0dbd\u0dca\u0db8\u0db1\u0dca \u0d9b\u0dcf\u0db1\u0dca\u0d9c\u0dda '\u0dbb\u0dd2\u0daf\u0dd3 \u0dad\u0dd2\u0dbb\u0dba\u0dda \u0db8\u0dc0' \u0dbd\u0dd9\u0dc3\u0dad\u0dca \u0d87\u0dba \u0dc4\u0db3\u0dd4\u0db1\u0dca\u0dc0\u0db1\u0dd4 \u0dbd\u0db6\u0dba\u0dd2. \u0dc3\u0dbd\u0dca\u0db8\u0db1\u0dca \u0d9b\u0dcf\u0db1\u0dca\u0d9c\u0dda \u0db8\u0dc0\u0d9c\u0dda \u0da0\u0dbb\u0dd2\u0dad\u0dba \u0dc3\u0db3\u0dc4\u0dcf \u0d87\u0dba \u0db4\u0dc5\u0db8\u0dd4 \u0dc0\u0dbb\u0da7 \u0db4\u0dd9\u0db1\u0dd3 \u0dc3\u0dd2\u0da7\u0dd2\u0dba\u0dda \u0db8\u0dd3\u0da7 \u0dc0\u0dc3\u0dbb \u0dc0\u0dd2\u0dc3\u0dd2 \u0d85\u0da7\u0d9a\u0da7 \u0db4\u0dd9\u0dbb \u0dad\u0dd2\u0dbb\u0d9c\u0dad \u0dc0\u0dd6 \u0da0\u0dd2\u0dad\u0dca\u200d\u0dbb\u0db4\u0da7\u0dba\u0d9a\u0dba. \u0d92 \u0dc0\u0db1 \u0dc0\u0dd2\u0da7 \u0d87\u0dba \u0dad\u0dd2\u0dc3\u0dca \u0d91\u0d9a\u0dca \u0dc0\u0dd9\u0db1\u0dd2 \u0dc0\u0dd2\u0dba\u0dda \u0db4\u0dc3\u0dd4 \u0dc0\u0dd2\u0dba. "},
{"headline": "Instagram: '\u0dad\u0dbb\u0dd4\u0dab \u0db8\u0db1\u0dc3\u0da7 \u0d85\u0dc4\u0dd2\u0dad\u0d9a\u0dbb\u0db8 \u0dc3\u0db8\u0dcf\u0da2 \u0db8\u0dcf\u0db0\u0dca\u200d\u0dba \u0da2\u0dcf\u0dbd\u0dba'", "date": "2017 \u0db8\u0dd0\u0dba\u0dd2 19", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc3\u0db8\u0dcf\u0da2 \u0db8\u0dcf\u0db0\u0dca\u200d\u0dba \u0da2\u0dcf\u0dbd\u0dcf \u0d85\u0dad\u0dbb\u0dd2\u0db1\u0dca \u0dad\u0dbb\u0dd4\u0dab \u0dad\u0dbb\u0dd4\u0dab\u0dd2\u0dba\u0db1\u0dca\u0d9c\u0dda \u0db8\u0dcf\u0db1\u0dc3\u0dd2\u0d9a \u0dc3\u0dde\u0d9b\u0dca\u200d\u0dba\u0dba\u0da7 \u0d85\u0dc4\u0dd2\u0dad\u0d9a\u0dbb \u0db8 \u0dc3\u0db8\u0dcf\u0da2 \u0db8\u0dcf\u0db0\u0dca\u200d\u0dba \u0da2\u0dcf\u0dbd\u0dba '\u0d89\u0db1\u0dca\u0dc3\u0dca\u0da7\u0d9c\u0dca\u200d\u0dbb\u0dd1\u0db8\u0dca' \u0db6\u0dc0 \u0dc3\u0db8\u0dd3\u0d9a\u0dca\u0dc2\u0dab\u0dba\u0d9a\u0dd2\u0db1\u0dca \u0dc4\u0dd9\u0dc5\u0dd2\u0dc0\u0dd3 \u0dc0\u0dd9\u0dba\u0dd2. \u0db8\u0dc4\u0dcf \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba\u0dba\u0dda \u0dc3\u0dd2\u0daf\u0dd4\u0d9a\u0dc5 \u0db8\u0dd9\u0db8 \u0dc3\u0db8\u0dd3\u0d9a\u0dca\u0dc2\u0dab\u0dba \u0dc3\u0db3\u0dc4\u0dcf \u0dc0\u0dba\u0dc3 \u0d85\u0dc0\u0dd4\u0dbb\u0dd4\u0daf\u0dd4 14\u0dad\u0dca 24\u0dad\u0dca \u0d85\u0dad\u0dbb \u0dad\u0dbb\u0dd4\u0dab \u0dad\u0dbb\u0dd4\u0dab\u0dd2\u0dba\u0db1\u0dca 1479 \u0daf\u0dd9\u0db1\u0dd9\u0d9a\u0dd4\u0d9c\u0dda \u0db8\u0dad\u0dba \u0dc0\u0dd2\u0db8\u0dc3\u0dcf \u0dad\u0dd2\u0db6\u0dda. \u0dc3\u0dcf\u0d82\u0d9a\u0dcf\u0dc0, \u0dc0\u0dd2\u0dc2\u0dcf\u0daf\u0dba, \u0dad\u0db1\u0dd2\u0d9a\u0db8 \u0dc3\u0dc4 \u0db8\u0dcf\u0db1\u0dc3\u0dd2\u0d9a \u0dc4\u0dd2\u0dbb\u0dd2\u0dc4\u0dd0\u0dbb \u0dc0\u0dd0\u0db1\u0dd2 \u0d9c\u0dd0\u0da7\u0dbd\u0dd4 \u0d87\u0dad\u0dd2\u0d9a\u0dbb\u0dc0\u0db1 \u0da2\u0db1\u0db4\u0dca\u200d\u0dbb\u0dd2\u0dba \u0dc3\u0db8\u0dcf\u0da2 \u0db8\u0dcf\u0db0\u0dca\u200d\u0dba \u0da2\u0dcf\u0dbd\u0dcf \u0d85\u0db1\u0dd4\u0db4\u0dd2\u0dc5\u0dd2\u0dc0\u0dd9\u0dbd\u0dd2\u0db1\u0dca \u0daf\u0d9a\u0dca\u0dc0\u0db1 \u0dbd\u0dd9\u0dc3 \u0dc3\u0db8\u0dd3\u0d9a\u0dca\u0dc2\u0d9a\u0dba\u0ddd \u0d94\u0dc0\u0dd4\u0db1\u0dca\u0d9c\u0dd9\u0db1\u0dca \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2\u0dba\u0dc4. \u0d85\u0db1\u0dca\u0dad\u0dbb\u0dca\u0da2\u0dcf\u0dbd\u0dba \u0d94\u0dc3\u0dca\u0dc3\u0dda \u0d9a\u0dbb\u0db1 \u0dbd\u0daf \u0db8\u0dd9\u0db8 \u0db8\u0dad \u0dc0\u0dd2\u0db8\u0dc3\u0dd4\u0db8\u0dda \u0daf\u0dd3 \u0dc3\u0dd0\u0dbd\u0d9a\u0dd2\u0dbd\u0dca\u0dbd\u0da7 \u0d9c\u0dd9\u0db1 \u0d87\u0dad\u0dca\u0dad\u0dda YouTube, Instagram, Snapchat, Facebook \u0dc3\u0dc4 Twitter \u0dc0\u0dd0\u0db1\u0dd2 \u0dc3\u0db8\u0dcf\u0da2 \u0da2\u0dcf\u0dbd\u0dcf \u0db8\u0d9c\u0dd2\u0db1\u0dca \u0dad\u0dbb\u0dd4\u0dab \u0dad\u0dbb\u0dd4\u0dab\u0dd2\u0dba\u0db1\u0dca\u0da7 \u0d87\u0dad\u0dd2\u0dc0\u0db1 \u0db6\u0dbd\u0db4\u0dd1\u0db8 \u0dba. \u0d91\u0db8 \u0dc3\u0db8\u0dcf\u0da2 \u0da2\u0dcf\u0dbd\u0dcf \u0db7\u0dcf\u0dc0\u0dd2\u0dad \u0d9a\u0dd2\u0dbb\u0dd3\u0db8 \u0dad\u0dd4\u0dc5\u0dd2\u0db1\u0dca \u0dad\u0db8\u0db1\u0dca\u0d9c\u0dda \u0dc3\u0dde\u0d9b\u0dca\u200d\u0dba\u0dba\u0da7 \u0dc4\u0ddd \u0dba\u0dc4\u0db4\u0dd0\u0dc0\u0dd0\u0dad\u0dca\u0db8\u0da7 \u0dba\u0db8\u0dca \u0dc4\u0dcf\u0db1\u0dd2\u0dba\u0d9a\u0dca \u0dc3\u0dd2\u0daf\u0dd4\u0dc0\u0dd3 \u0d87\u0dad\u0dca\u0daf\u0dd0\u0dba\u0dd2 \u0dc3\u0dde\u0d9b\u0dca\u200d\u0dba \u0d9c\u0dd0\u0da7\u0dbd\u0dd4 14\u0d9a \u0dbd\u0dd0\u0dba\u0dd2\u0dc3\u0dca\u0dad\u0dd4\u0dc0\u0d9a\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db8\u0dd2\u0db1\u0dca \u0db8\u0dd9\u0dc4\u0dd2\u0daf\u0dd3 \u0dc3\u0db8\u0dd3\u0d9a\u0dca\u0dc2\u0d9a\u0dba\u0ddd \u0dc0\u0dd2\u0db8\u0dc3\u0dcf \u0dc3\u0dd2\u0da7\u0dd2\u0dba\u0dc4. \u0d8a\u0da7 \u0dbd\u0dd0\u0db6\u0dd4\u0dab\u0dd4 \u0db4\u0dca\u200d\u0dbb\u0dad\u0dd2\u0da0\u0dcf\u0dbb \u0dc3\u0dc4 \u0d87\u0d9c\u0dba\u0dd3\u0db8\u0dca \u0dad\u0d9a\u0dca\u0dc3\u0dda\u0dbb\u0dd4 \u0d9a\u0dc5\u0dc0\u0dd2\u0da7 \u0db4\u0dd9\u0db1\u0dd3\u0d9c\u0ddc\u0dc3\u0dca \u0d87\u0dad\u0dca\u0dad\u0dda \u0db8\u0dcf\u0db1\u0dc3\u0dd2\u0d9a \u0dc3\u0dde\u0d9b\u0dca\u200d\u0dba\u0dba\u0da7 \u0dc0\u0dd0\u0da9\u0dd2\u0db8 \u0db0\u0db1\u0dcf\u0dad\u0dca\u0db8\u0d9a \u0db6\u0dbd\u0db4\u0dd1\u0db8\u0d9a\u0dca \u0d87\u0dad\u0dd2\u0dc0\u0db1\u0dca\u0db1\u0dda YouTube \u0dc3\u0db8\u0dcf\u0da2 \u0db8\u0dcf\u0db0\u0dca\u200d\u0dba\u0dba \u0dad\u0dd4\u0dc5\u0dd2\u0db1\u0dca \u0db6\u0dc0\u0dba. \u0d91\u0dc4\u0dd2 \u0daf\u0dd9\u0dc0\u0dd0\u0db1\u0dd2 \u0dc3\u0dc4 \u0dad\u0dd4\u0db1\u0dca\u0dc0\u0dd0\u0db1\u0dd2 \u0dc3\u0dca\u0dae\u0dcf\u0db1\u0dba \u0d85\u0db1\u0dd4\u0db4\u0dd2\u0dc5\u0dd2\u0dc0\u0dd9\u0dbd\u0dd2\u0db1\u0dca Twitter \u0dc3\u0dc4 Facebook \u0db8\u0dcf\u0db0\u0dca\u200d\u0dba \u0da2\u0dcf\u0dbd\u0dcf\u0dc0\u0dbd\u0da7 \u0dc4\u0dd2\u0db8\u0dd2\u0dc0\u0dd3 \u0dad\u0dd2\u0db6\u0dda. \u0d92 \u0d85\u0db1\u0dd4\u0dc0 \u0dc0\u0dd0\u0da9\u0dd2\u0db8 \u0dc3\u0dd8\u0dab\u0dcf\u0dad\u0dca\u0db8\u0d9a \u0db8\u0dcf\u0db1\u0dc3\u0dd2\u0d9a \u0db6\u0dbd\u0db4\u0dd1\u0db8 \u0dc3\u0dd2\u0daf\u0dd4\u0dc0\u0db1 \u0dc3\u0db8\u0dcf\u0da2 \u0db8\u0dcf\u0db0\u0dca\u200d\u0dba \u0da2\u0dcf\u0dbd\u0dba Instagram \u0db6\u0dc0 \u0db6\u0dc4\u0dd4\u0dad\u0dbb\u0dba\u0d9c\u0dda \u0db8\u0dad\u0dba \u0dc0\u0dd2\u0dba. \u0d91\u0dc4\u0dd2 \u0daf\u0dd9\u0dc0\u0dd0\u0db1\u0dd2 \u0dad\u0dd0\u0db1\u0da7 Snapchat \u0db8\u0dcf\u0db0\u0dca\u200d\u0dba \u0da2\u0dcf\u0dbd\u0dba \u0daf\u0dd0\u0d9a\u0dca\u0dc0\u0dd9\u0dba\u0dd2. \u0d9a\u0dd9\u0dc3\u0dda \u0db1\u0db8\u0dd4\u0dad\u0dca Instagram \u0db4\u0dc0\u0dc3\u0db1\u0dca\u0db1\u0dda \u0dad\u0db8 \u0db8\u0dcf\u0db0\u0dca\u200d\u0dba\u0dba \u0db7\u0dcf\u0dc0\u0dd2\u0dad\u0dcf \u0d9a\u0dbb\u0db1\u0dca\u0db1\u0db1\u0dca\u0d9c\u0dda \u0d86\u0dbb\u0d9a\u0dca\u200d\u0dc2\u0dcf\u0dc0 \u0db4\u0dca\u200d\u0dbb\u0db8\u0dd4\u0d9b\u0d9a\u0ddc\u0da7 \u0dc3\u0dbd\u0d9a\u0db1 \u0db6\u0dc0\u0dba. "},
{"headline": "\u0d85\u0dbb\u0dc3\u0d9a\u0dda\u0db1\u0dd2 \u0d9a\u0da0\u0dca\u0da0\u0dcf\u0dbb\u0dd4 \u0db4\u0dca\u200d\u0dbb\u0dc4\u0dcf\u0dbb\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc3\u0ddd\u0daf\u0dd2\u0dc3\u0dd2 \u0db8\u0dd9\u0dc4\u0dd9\u0dba\u0dd4\u0db8\u0d9a\u0dca", "date": "2017 \u0db8\u0dd0\u0dba\u0dd2 19", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d9a\u0dd2\u0dbd\u0dd2\u0db1\u0ddc\u0da0\u0dca\u0da0\u0dd2\u0dba \u0db4\u0dbd\u0dd9\u0dba\u0dd2 \u0d85\u0dbb\u0dc3\u0d9a\u0dda\u0db1\u0dd2 \u0d9a\u0da0\u0dca\u0da0\u0dcf\u0dbb\u0dd4 \u0db4\u0dca\u200d\u0dbb\u0daf\u0dda\u0dc1\u0dba\u0dda\u0daf\u0dd3 \u0d85\u0daf (\u0db8\u0dd0\u0dba\u0dd2 19) \u0d85\u0dc5\u0dd4\u0dba\u0db8 \u0db4\u0ddc\u0dbd\u0dd2\u0dc3\u0dca \u0da2\u0d82\u0d9c\u0db8 \u0db8\u0dd4\u0dbb\u0dc3\u0dda\u0dc0\u0dcf \u0dbb\u0dae\u0dba\u0d9a\u0da7 \u0d91\u0dbd\u0dca\u0dbd \u0d9a\u0dd9\u0dbb\u0dd4\u0dab \u0dc0\u0dd9\u0da9\u0dd2\u0dad\u0dd0\u0db6\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc3\u0ddd\u0daf\u0dd2\u0dc3\u0dd2 \u0db8\u0dd9\u0dc4\u0dd9\u0dba\u0dd4\u0db8\u0dca \u0db4\u0dd9\u0dbb\u0da7 \u0dba\u0db8\u0dd2\u0db1\u0dca \u0d87\u0dad\u0dd2\u0db6\u0dc0  \u0db4\u0ddc\u0dbd\u0dd2\u0dc3\u0dca \u0db4\u0dca\u200d\u0dbb\u0d9a\u0dcf\u0dc1\u0d9a \u0db1\u0dd2\u0dba\u0ddd\u0da2\u0dca\u200d\u0dba \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db4\u0dca\u200d\u0dbb\u0dd2\u0dba\u0db1\u0dca\u0dad \u0da2\u0dba\u0d9a\u0ddc\u0da9\u0dd2 \u0db4\u0dc0\u0dc3\u0dba\u0dd2. \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba \u0d9a\u0dc5 \u0dc0\u0dd2\u0db8\u0dc3\u0dd3\u0db8\u0d9a \u0daf\u0dd3 \u0d85\u0daf\u0dc4\u0dc3\u0dca \u0daf\u0dd0\u0d9a\u0dca\u0dc0\u0dd6 \u0db1\u0dd2\u0dba\u0ddd\u0da2\u0dca\u200d\u0dba \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2\u0dc0\u0dbb\u0dba\u0dcf \u0db4\u0dca\u200d\u0dbb\u0dc4\u0dcf\u0dbb\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db4\u0ddc\u0dbd\u0dd2\u0dc3\u0dd2\u0dba\u0dda \u0dc3\u0dc4 \u0dba\u0dd4\u0daf\u0dc4\u0db8\u0dd4\u0daf\u0dcf\u0dc0\u0dda \u0d92\u0d9a\u0dcf\u0db6\u0daf\u0dca\u0db0 \u0db8\u0dd9\u0dc4\u0dd9\u0dba\u0dd4\u0db8\u0d9a\u0dca \u0db4\u0dd9\u0dbb\u0da7 \u0dba\u0db8\u0dd2\u0db1\u0dca \u0d87\u0dad\u0dd2 \u0db6\u0dc0 \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.  \u0d9a\u0dd0\u0dbd\u0dba\u0dda \u0dc3\u0dd0\u0d9c\u0dc0\u0dd3 \u0dc3\u0dd2\u0da7 \u0dc0\u0dd9\u0da9\u0dd2 \u0dad\u0dd0\u0db6\u0dd6 \u0db4\u0dd4\u0daf\u0dca\u0d9c\u0dbd\u0dba\u0dcf \u0dc4\u0ddd \u0db4\u0dd4\u0daf\u0dca\u0d9c\u0dbd\u0dba\u0db1\u0dca \u0db4\u0dc5\u0dcf\u0d9c\u0ddc\u0dc3\u0dca \u0d87\u0dad\u0dd2 \u0db6\u0dc0\u0dad\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db4\u0ddc\u0dbd\u0dd2\u0dc3\u0dd2\u0dba \u0db4\u0dc0\u0dc3\u0dba\u0dd2. \u0db4\u0dca\u200d\u0dbb\u0dc4\u0dcf\u0dbb\u0dba\u0dda \u0daf\u0dd3  \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca\u0da7  \u0dc4\u0dcf\u0db1\u0dd2 \u0dc3\u0dd2\u0daf\u0dd4 \u0dc0\u0dd3 \u0db1\u0ddc\u0db8\u0dd0\u0dad\u0dd2 \u0d85\u0dad\u0dbb \u0dc3\u0ddc\u0dba\u0dcf\u0d9c\u0db1\u0dd4 \u0dbd\u0dd0\u0db6\u0dd4\u0dab \u0d8b\u0dab\u0dca\u0da9 \u0d85\u0db1\u0dd4\u0dc0 \u0d92 \u0dc3\u0db3\u0dc4\u0dcf \u0dba\u0ddc\u0daf\u0dcf\u0d9c\u0dad\u0dca \u0d85\u0dc0\u0dd2\u0dba T-56 \u0d9c\u0dd2\u0dab\u0dd2 \u0d85\u0dc0\u0dd2\u0dba\u0d9a\u0dca  \u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0\u0dad\u0dca \u0db4\u0ddc\u0dbd\u0dd2\u0dc3\u0dca \u0db4\u0dca\u200d\u0dbb\u0d9a\u0dcf\u0dc1\u0d9a \u0db1\u0dd2\u0dba\u0ddd\u0da2\u0dca\u200d\u0dba \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db4\u0dca\u200d\u0dbb\u0dd2\u0dba\u0db1\u0dca\u0dad \u0da2\u0dba\u0d9a\u0ddc\u0da9\u0dd2 \u0db6\u0dd3\u0db6\u0dd3\u0dc3\u0dd2\u0dba\u0da7 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda\u0dba. \u0db8\u0dd9\u0db8 \u0dc0\u0dd9\u0da9\u0dd2 \u0dad\u0dd0\u0db6\u0dd3\u0db8 \u0dc3\u0dd2\u0daf\u0dd4 \u0d9a\u0dd9\u0dbb\u0dd4\u0dab\u0dda \u0d86\u0dab\u0dca\u0da9\u0dd4\u0dc0\u0dda \u0dbb\u0dab\u0dc0\u0dd2\u0dbb\u0dd4 \u0dc3\u0db8\u0dbb\u0dd4 \u0dc0\u0dd0\u0da9\u0dc3\u0da7\u0dc4\u0db1 \u0d86\u0dbb\u0db8\u0dca\u0db7 \u0d9a\u0dd2\u0dbb\u0dd3\u0db8\u0da7 \u0db4\u0dd0\u0dba \u0d9a\u0dd3\u0db4\u0dba\u0d9a\u0dca \u0dad\u0dd2\u0db6\u0dd2\u0dba\u0daf\u0dd3\u0dba. \u0db4\u0ddc\u0dbd\u0dd2\u0dc3\u0dd2\u0dba \u0db4\u0dca\u200d\u0dbb\u0d9a\u0dcf\u0dc1 \u0d9a\u0dbb\u0db1 \u0db4\u0dbb\u0dd2\u0daf\u0dd2 \u0db4\u0ddc\u0dbd\u0dd2\u0dc3\u0dca \u0db8\u0ddd\u0da7\u0dbb\u0dca \u0dbb\u0dae\u0dba \u0db8\u0db0\u0dca\u200d\u0dba\u0db8 \u0dbb\u0dcf\u0dad\u0dca\u200d\u0dbb\u0dd2\u0dba\u0dd9\u0dc4\u0dd2 \u0dbb\u0dcf\u0da2\u0d9a\u0dcf\u0dbb\u0dd2 \u0d9a\u0da7\u0dba\u0dd4\u0d9a\u0dca\u0dad\u0d9a\u0da7 \u0dba\u0db8\u0dd2\u0db1\u0dca \u0dc3\u0dd2\u0da7\u0dd2\u0dba \u0daf\u0dd3 \u0d9a\u0dd0\u0dbd\u0dd1\u0dc0\u0dd9\u0dc4\u0dd2  \u0dc3\u0dd0\u0d9f\u0dc0\u0dd3 \u0dc3\u0dd2\u0da7 \u0dc0\u0dd9\u0da9\u0dd2\u0dad\u0dd0\u0db6\u0dd3\u0db8 \u0dc3\u0dd2\u0daf\u0dd4\u0d9a\u0dbb \u0d87\u0dad.  "},
{"headline": "\u0db6\u0d82\u0d9c\u0dca\u0dbd\u0dcf\u0daf\u0dda\u0dc1\u0dba\u0dda \u0dc3\u0db8\u0dbb\u0dd2\u0dc3\u0dd2 \u0daf\u0da9\u0dba\u0db8\u0d9a\u0dca", "date": "2017 \u0db8\u0dd0\u0dba\u0dd2 19", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0da9\u0d9a\u0dcf \u0d85\u0d9c\u0db1\u0dd4\u0dc0\u0dbb \u0db4\u0dca\u200d\u0dbb\u0da2\u0dcf \u0db8\u0db0\u0dca\u200d\u0dba\u0dc3\u0dca\u0dae\u0dcf\u0db1\u0dba\u0d9a \u0dbb\u0dd0\u0dc3\u0dca\u0dc0 \u0dc3\u0dd2\u0da7\u0dd2 \u0dc3\u0db8\u0dbb\u0dd2\u0dc3\u0dd2  \u0db4\u0dd4\u0dbb\u0dd4\u0dc2\u0dba\u0db1\u0dca (gay men) \u0dc0\u0dd2\u0dc3\u0dd2\u0dc4\u0dad\u0dca \u0daf\u0dd9\u0db1\u0dd9\u0d9a\u0dca \u0db6\u0d82\u0d9c\u0dca\u0dbd\u0dcf\u0daf\u0dda\u0dc1\u0dca \u0db4\u0ddc\u0dbd\u0dd2\u0dc3\u0dd2\u0dba \u0dc0\u0dd2\u0dc3\u0dd2\u0db1\u0dca \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dd4 \u0dbd\u0dd0\u0db6\u0dd4\u0dab\u0dd2. \u0d85\u0dc3\u0dbd\u0dca\u0dc0\u0dcf\u0dc3\u0dd3\u0db1\u0dca \u0dc0\u0dd2\u0dc3\u0dd2\u0db1\u0dca \u0daf\u0dd9\u0db1 \u0dbd\u0daf \u0d94\u0dad\u0dca\u0dad\u0dd4\u0dc0\u0d9a\u0dca \u0d85\u0db1\u0dd4\u0dc0 \u0db4\u0dca\u200d\u0dbb\u0da2\u0dcf \u0db8\u0db0\u0dca\u200d\u0dba\u0dc3\u0dca\u0dae\u0dcf\u0db1\u0dba \u0dc0\u0da7\u0d9a\u0dbb\u0db8\u0dd2\u0db1\u0dca \u0d91\u0db8 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd0\u0db1\u0dd3\u0db8 \u0dc3\u0dd2\u0daf\u0dd4 \u0d9a\u0dc5 \u0db6\u0dc0 \u0db4\u0ddc\u0dbd\u0dd2\u0dc3\u0dca \u0db4\u0dca\u200d\u0dbb\u0d9a\u0dcf\u0dc1\u0d9a\u0dba\u0dd9\u0d9a\u0dca  \u0db4\u0dc0\u0dc3\u0dba\u0dd2. \u0d91\u0db8 \u0db4\u0dca\u200d\u0dbb\u0da2\u0dcf \u0db8\u0db0\u0dca\u200d\u0dba\u0dc3\u0dca\u0dae\u0dcf\u0db1\u0dba\u0dda \u0dad\u0dd2\u0db6\u0dd3 \u0db8\u0dad\u0dca \u0daf\u0dca\u200d\u0dbb\u0dc0\u0dca\u200d\u0dba \u0dc3\u0dc4 \u0d8b\u0db4\u0dad\u0dca\u0db4\u0dcf\u0dbd\u0db1 \u0d9a\u0ddc\u0db4\u0dd4 \u0dc4\u0db8\u0dd4 \u0dc0\u0dd6 \u0db6\u0dc0\u0dad\u0dca \u0db6\u0d82\u0d9c\u0dca\u0dbd\u0dcf\u0daf\u0dda\u0dc1\u0dca \u0db4\u0ddc\u0dbd\u0dd2\u0dc3\u0dd2\u0dba \u0dc3\u0db3\u0dc4\u0db1\u0dca \u0d9a\u0dbb\u0dba\u0dd2. \u0db6\u0d82\u0d9c\u0dca\u0dbd\u0dcf\u0daf\u0dda\u0dc1\u0dca  \u0dc3\u0db8\u0dcf\u0da2\u0dba \u0dad\u0dd4\u0dc5 \u0dc3\u0db8\u0dbd\u0dd2\u0d82\u0d9c\u0dd2\u0d9a \u0dc3\u0db8\u0dca\u0db6\u0db1\u0dca\u0db0\u0dad\u0dcf \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8 \u0db1\u0dd3\u0dad\u0dd2\u0dba \u0db8\u0d9c\u0dd2\u0db1\u0dca \u0dad\u0dc4\u0db1\u0db8\u0dca \u0d9a\u0dbb\u0db1\u0dd4 \u0dbd\u0dd0\u0db6 \u0d87\u0dad. \u0d91\u0db8 \u0db1\u0dd3\u0dad\u0dd2\u0dba \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dd9\u0dbb\u0dd9\u0db1\u0dca\u0db1\u0dda \u0d9a\u0dbd\u0dcf\u0dad\u0dd4\u0dbb\u0d9a\u0dd2\u0db1\u0dca \u0db1\u0db8\u0dd4\u0dad\u0dca \u0dc3\u0db8\u0dbb\u0dd2\u0dc3\u0dd2 \u0db4\u0dca\u200d\u0dbb\u0da2\u0dcf\u0dc0 \u0d91\u0db8 \u0dc3\u0db8\u0dcf\u0da2\u0dba \u0dad\u0dd4\u0dc5 \u0d9c\u0dd0\u0dbb\u0dc4\u0dd3\u0db8\u0da7 \u0d85\u0db4\u0dc0\u0dcf\u0daf\u0dba\u0da7 \u0dc3\u0dc4 \u0db4\u0dc4\u0dbb\u0daf\u0dd3\u0db8\u0dca \u0d86\u0daf\u0dd2\u0dba\u0da7 \u0db1\u0dd2\u0dad\u0dbb \u0d9c\u0ddc\u0daf\u0dd4\u0dbb\u0dd4 \u0dc0\u0dd9\u0dad\u0dd2. \u0db6\u0d82\u0d9c\u0dca\u0dbd\u0dcf\u0daf\u0dda\u0dc1\u0dba\u0dda  \u0dc3\u0db8\u0dbd\u0dd2\u0d82\u0d9c\u0dd2\u0d9a \u0db4\u0dca\u200d\u0dbb\u0da2\u0dcf \u0d85\u0dba\u0dd2\u0dad\u0dd2\u0dba \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0db4\u0dca\u200d\u0dbb\u0db8\u0dd4\u0d9b \u0d9a\u0dca\u200d\u0dbb\u0dd2\u0dba\u0dcf\u0db0\u0dbb\u0dba\u0d9a\u0dd4 \u0dc0\u0dd6  \u0d9a\u0dd4\u0dbd\u0dca\u0dc4\u0dcf\u0dc2\u0dca \u0db8\u0db1\u0db1\u0dca (Kulhaz Mannan)\u0d89\u0dc3\u0dca\u0dbd\u0dcf\u0db8\u0dd3\u0dba \u0dc3\u0db1\u0dca\u0db1\u0daf\u0dca\u0db0 \u0d9a\u0dab\u0dca\u0da9\u0dcf\u0dba\u0db8\u0d9a \u0dc3\u0dcf\u0db8\u0dcf\u0da2\u0dd2\u0d9a\u0dba\u0db1\u0dca \u0dba\u0dba\u0dd2 \u0dc3\u0dd0\u0d9a \u0d9a\u0dd9\u0dbb\u0dd9\u0db1 \u0d9a\u0dab\u0dca\u0da9\u0dcf\u0dba\u0db8\u0d9a\u0dca \u0dc0\u0dd2\u0dc3\u0dd2\u0db1\u0dca \u0db4\u0dc3\u0dd4\u0d9c\u0dd2\u0dba \u0dc0\u0dc3\u0dbb\u0dda \u0db8\u0dbb\u0dcf \u0daf\u0db8\u0db1\u0dd4 \u0dbd\u0dd0\u0db6\u0dd4\u0dab\u0dd2. "},
{"headline": "\u0dc3\u0dd2\u0dc4\u0dc3\u0dd4\u0db1 \u0d85\u0dad\u0dc4\u0dd0\u0dbb\u0dd3\u0db8\u0da7 \u0d85\u0d9a\u0dd2\u0dc4\u0dd2\u0dad\u0ddd\u0da7 \u0d85\u0dc0\u0dc3\u0dbb", "date": "2017 \u0db8\u0dd0\u0dba\u0dd2 19", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d85\u0d9a\u0dd2\u0dc4\u0dd2\u0dad\u0ddd \u0d85\u0db0\u0dd2\u0dbb\u0dcf\u0da2\u0dba\u0dcf\u0da7 \u0dc3\u0dd2\u0dc4\u0dc3\u0dd4\u0db1 \u0d85\u0dad\u0dc4\u0dd0\u0dbb\u0dd3\u0db8 \u0dc3\u0db3\u0dc4\u0dcf \u0d89\u0da9\u0d9a\u0da9 \u0dbd\u0db6\u0dcf\u0daf\u0dd9\u0db1 \u0dc0\u0dd2\u0dc1\u0dda\u0dc2 \u0db4\u0db1\u0dad\u0d9a\u0dca \u0da2\u0db4\u0db1\u0dca \u0d86\u0dab\u0dca\u0da9\u0dd4\u0dc0\u0dda \u0db6\u0dbd\u0db0\u0dcf\u0dbb\u0dd3\u0dc4\u0dd4 \u0d85\u0db1\u0dd4\u0db8\u0dad \u0d9a\u0dbb\u0dad\u0dd2. \u0d85\u0dc3\u0dd6\u0dad\u0dd4\u0db1\u0dca \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0d85\u0d9a\u0dd2\u0dc4\u0dd2\u0dad\u0ddd \u0d85\u0db0\u0dd2\u0dbb\u0dcf\u0da2\u0dba\u0dcf \u0db4\u0dc3\u0dd4\u0d9c\u0dd2\u0dba \u0dc0\u0dc3\u0dbb\u0dda \u0db4\u0dca\u200d\u0dbb\u0d9a\u0dcf\u0dc1 \u0d9a\u0dbb \u0dad\u0dd2\u0db6\u0dd4\u0dab\u0dda \u0dad\u0db8 \u0dbb\u0dcf\u0da2\u0d9a\u0dcf\u0dbb\u0dd2 \u0d89\u0da7\u0dd4\u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0dad\u0db8 \u0dc0\u0dba\u0dc3 \u0dc3\u0dc4 \u0dc3\u0dde\u0d9b\u0dca\u200d\u0dba \u0dad\u0dad\u0dca\u0dc0\u0dba \u0db6\u0dcf\u0db0\u0dcf\u0dc0\u0d9a\u0dca \u0dc0\u0dd3 \u0d87\u0dad\u0dd2 \u0db6\u0dc0\u0dba.  \u0db1\u0db8\u0dd4\u0dad\u0dca \u0d94\u0dc4\u0dd4\u0da7 \u0d9a\u0dd2\u0dbb\u0dd4\u0dc5 \u0d85\u0dad\u0dc4\u0dd0\u0dbb \u0daf\u0dd0\u0db8\u0dd3\u0db8 \u0dc3\u0db3\u0dc4\u0dcf \u0da2\u0db4\u0dcf\u0db1\u0dba\u0dda \u0db4\u0dc0\u0dad\u0dd2\u0db1 \u0db1\u0dd3\u0dad\u0dd2\u0dba \u0d85\u0db1\u0dd4\u0dc0 \u0d85\u0dc0\u0dc3\u0dbb\u0dba\u0d9a\u0dca \u0db1\u0ddc\u0db8\u0dd0\u0dad. \u0d92 \u0dc3\u0db3\u0dc4\u0dcf \u0d85\u0dc0\u0dc3\u0dbb\u0dba \u0dbd\u0dd0\u0db6\u0dd9\u0db1 \u0db4\u0dbb\u0dd2\u0daf\u0dd2 \u0d9a\u0dd9\u0da7\u0dd4\u0db8\u0dca\u0db4\u0dad\u0dca\u0d9a\u0dbb, \u0d9a\u0dd0\u0db6\u0dd2\u0db1\u0da7\u0dca \u0d85\u0db1\u0dd4\u0db8\u0dd0\u0dad\u0dd2\u0dba \u0dbd\u0daf \u0db1\u0dc0 \u0db4\u0db1\u0dad \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0\u0da7 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dd2\u0dbb\u0dd3\u0db8\u0da7 \u0db1\u0dd2\u0dba\u0db8\u0dd2\u0dad \u0d85\u0dad\u0dbb \u0d91\u0dba \u0dc3\u0db8\u0dca\u0db8\u0dad \u0dc0\u0db1\u0dd4 \u0d87\u0dad\u0dd2 \u0db6\u0dc0\u0da7 \u0dc0\u0dd2\u0dc1\u0dca\u0dc0\u0dcf\u0dc3 \u0d9a\u0dd9\u0dbb\u0dda. \u0d9a\u0dd9\u0dc3\u0dda \u0dc0\u0dd9\u0dad\u0dad\u0dca \u0db8\u0dd9\u0db8 \u0db1\u0dc0 \u0db4\u0db1\u0dad \u0d8b\u0db4\u0dba\u0ddd\u0d9c\u0dd3 \u0d9a\u0dbb\u0d9c\u0dad \u0dc4\u0dd0\u0d9a\u0dca\u0d9a\u0dda \u0d91\u0d9a\u0dca\u0dc0\u0dbb\u0d9a\u0dca \u0db4\u0db8\u0dab\u0d9a\u0dca \u0dc0\u0db1 \u0dc4\u0dd9\u0dba\u0dd2\u0db1\u0dca \u0db8\u0dd3\u0dc5\u0d9f\u0da7 \u0db4\u0dad\u0dca\u0dc0\u0db1 \u0d85\u0db0\u0dd2\u0dbb\u0dcf\u0da2\u0dba\u0dcf\u0da7 \u0d91\u0dba \u0d85\u0daf\u0dcf\u0dc5 \u0db1\u0ddc\u0dc0\u0db1\u0dd4 \u0d87\u0dad. 1817 \u0dc0\u0dc3\u0dbb\u0dda\u0daf\u0dd3 \u0d9a\u0ddd\u0d9a\u0dcf\u0d9a\u0dd4 (kokaku) \u0d85\u0db0\u0dd2\u0dbb\u0dcf\u0da2\u0dba\u0dcf\u0d9c\u0dd9\u0db1\u0dca \u0db4\u0dc3\u0dd4\u0dc0, \u0da2\u0dd3\u0dc0\u0dad\u0dd4\u0db1\u0dca \u0d85\u0dad\u0dbb \u0dc3\u0dd2\u0da7\u0dd2\u0dba\u0daf\u0dd3 \u0da2\u0db4\u0db1\u0dca \u0d85\u0db0\u0dd2\u0dbb\u0dcf\u0da2\u0dba\u0dd9\u0d9a\u0dd4 \u0dc3\u0dd2\u0dc4\u0dc3\u0dd4\u0db1 \u0d85\u0dad\u0dc4\u0dd0\u0dbb \u0daf\u0db8\u0db1 \u0db4\u0dca\u200d\u0dbb\u0dae\u0db8 \u0d85\u0dc0\u0dc3\u0dca\u0dae\u0dcf\u0dc0 \u0dbd\u0dd9\u0dc3 \u0db8\u0dd9\u0dba \u0d89\u0dad\u0dd2\u0dc4\u0dcf\u0dc3 \u0d9c\u0dad\u0dc0\u0dd3\u0db8\u0da7 \u0db1\u0dd2\u0dba\u0db8\u0dd2\u0dad \u0dba. \u0d85\u0d9a\u0dd2\u0dc4\u0dd2\u0dad\u0ddd\u0da7 \u0d9a\u0dd4\u0db8\u0dbb\u0dd4\u0da7 1989 \u0daf\u0dd3 \u0dc3\u0dd2\u0dc4\u0dc3\u0dd4\u0db1 \u0dc4\u0dd2\u0db8\u0dd2\u0dc0\u0dd6\u0dba\u0dda \u0dc3\u0dd2\u0dba \u0db4\u0dd2\u0dba\u0dcf\u0dc0\u0db1  \u0dc4\u0dd2\u0dbb\u0ddd\u0dc4\u0dd2\u0dad\u0ddd \u0d85\u0db0\u0dd2\u0dbb\u0dcf\u0da2\u0dba\u0dcf \u0db8\u0dd2\u0dba\u0dba\u0dcf\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0\u0dba. \u0d94\u0dc4\u0dd4 \u0db4\u0dc3\u0dd4\u0d9c\u0dd2\u0dba \u0d9a\u0dcf\u0dbd\u0dba\u0dda \u0dc4\u0dd8\u0daf \u0dc3\u0dd0\u0dad\u0dca\u0d9a\u0db8\u0d9a\u0da7 \u0db7\u0dcf\u0da2\u0db1\u0dba \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0d85\u0dad\u0dbb \u0db4\u0dc3\u0dd4\u0dc0 \u0db4\u0dd4\u0dbb\u0dc3\u0dca\u0dae\u0dd2 \u0d9c\u0dca\u200d\u0dbb\u0db1\u0dca\u0dae\u0dd2\u0dba\u0dda \u0dc4\u0da7 \u0d9c\u0dad\u0dca \u0db4\u0dd2\u0dc5\u0dd2\u0d9a\u0dcf\u0dc0\u0d9a\u0da7 \u0dc0\u0ddb\u0daf\u0dca\u200d\u0dba \u0db4\u0dca\u200d\u0dbb\u0dad\u0dd2\u0d9a\u0dcf\u0dbb \u0dbd\u0db6\u0dcf \u0d9c\u0dad\u0dca\u0dad\u0dda\u0dba. \u0d85\u0d9a\u0dd2\u0dc4\u0dd2\u0dad\u0ddd \u0d85\u0db0\u0dd2\u0dbb\u0dcf\u0da2\u0dba\u0dcf\u0d9c\u0dda \u0dc0\u0dd0\u0da9\u0dd2\u0db8\u0dbd\u0dca \u0db4\u0dd4\u0dad\u0dd4 \u0db4\u0db1\u0dc3\u0dca \u0dc4\u0dba \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0db1\u0dbb\u0dd4\u0dc4\u0dd2\u0dad\u0ddd \u0d94\u0da7\u0dd4\u0db1\u0dca\u0db1 \u0dc4\u0dd2\u0db8\u0dd2 \u0d9a\u0dd4\u0db8\u0dcf\u0dbb\u0dba\u0dcf \u0dc0\u0db1 \u0d85\u0dad\u0dbb \u0dc3\u0dd2\u0dc4\u0dc3\u0dd4\u0db1\u0da7 \u0d8b\u0dbb\u0dd4\u0db8\u0d9a\u0db8\u0dca \u0d9a\u0dd3\u0db8 \u0d85\u0dad\u0dd2\u0db1\u0dca \u0dc3\u0dd4\u0daf\u0dd4\u0dc3\u0dd4\u0d9a\u0db8\u0dca \u0dbd\u0db6\u0db1 \u0daf\u0dd9\u0dc0\u0dd0\u0db1\u0dca\u0db1\u0dcf \u0dc0\u0db1\u0dca\u0db1\u0dda \u0db1\u0dbb\u0dd4\u0dc4\u0dd2\u0dad\u0ddd\u0d9c\u0dda \u0db6\u0dcf\u0dbd \u0dc3\u0ddc\u0dba\u0dd4\u0dbb\u0dd4 \u0d85\u0d9a\u0dd2\u0dc1\u0dd2\u0db1\u0ddd \u0d9a\u0dd4\u0db8\u0dbb\u0dd4\u0dba\u0dd2. \u0d9a\u0dd9\u0dc3\u0dda \u0dc0\u0dd9\u0dad\u0dad\u0dca \u0db1\u0dbb\u0dd4\u0dc4\u0dd2\u0dad\u0ddd \u0d9a\u0dd4\u0db8\u0dbb\u0dd4\u0d9c\u0dda \u0db4\u0dc5\u0db8\u0dd4 \u0daf\u0dbb\u0dd4\u0dc0\u0dcf \u0d85\u0dba\u0dd2\u0d9a\u0ddd \u0d9a\u0dd4\u0db8\u0dbb\u0dd2\u0dba \u0dc3\u0dd2\u0dba \u0db4\u0dd2\u0dba\u0dcf\u0d9c\u0dd9\u0db1\u0dca \u0db4\u0dc3\u0dd4 \u0d94\u0da7\u0dd4\u0db1\u0dca\u0db1\u0da7 \u0dc4\u0dd2\u0db8\u0dd2\u0d9a\u0db8\u0dca \u0d9a\u0dd3\u0db8\u0da7 \u0dc3\u0dd4\u0daf\u0dd4\u0dc3\u0dd4 \u0db1\u0ddc\u0dc0\u0db1\u0dca\u0db1\u0dda \u0da2\u0db4\u0dcf\u0db1\u0dba\u0dda \u0dc3\u0d82\u0dc3\u0dca\u0d9a\u0dd8\u0dad\u0dd2\u0dba\u0da7 \u0d85\u0db1\u0dd4\u0dc0 \u0d9a\u0dcf\u0db1\u0dca\u0dad\u0dcf\u0dc0\u0d9a\u0da7 \u0dbb\u0da2 \u0db4\u0daf\u0dc0\u0dd2\u0dba \u0dc4\u0dd9\u0db6\u0dc0\u0dd3\u0db8 \u0dad\u0dc4\u0db1\u0db8\u0dca \u0dc0\u0db1 \u0db6\u0dd0\u0dc0\u0dd2\u0db1\u0dd2. \u0d91\u0db8\u0dd9\u0db1\u0dca\u0db8 \u0dc3\u0dcf\u0db8\u0dcf\u0db1\u0dca\u200d\u0dba \u0dc0\u0dd0\u0dc3\u0dd2\u0dba\u0dd9\u0d9a\u0dd4 \u0dc0\u0dd2\u0dc0\u0dcf\u0dc4 \u0d9a\u0dbb \u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \u0d85\u0d9a\u0dd2\u0dc4\u0dd2\u0dad\u0ddd \u0d85\u0db0\u0dd2\u0dbb\u0dcf\u0da2\u0dca\u200d\u0dba\u0dba\u0dcf\u0d9c\u0dda \u0dc0\u0dd0\u0da9\u0dd2\u0db8\u0dbd\u0dca \u0db8\u0dd2\u0db1\u0dd2\u0db6\u0dd2\u0dbb\u0dd2\u0dba \u0dc0\u0db1 \u0db8\u0dcf\u0d9a\u0ddd \u0d9a\u0dd4\u0db8\u0dbb\u0dd2\u0dba\u0daf \u0dc3\u0dd2\u0dba \u0dbb\u0dcf\u0da2\u0d9a\u0dd3\u0dba\u0dad\u0dca\u0dc0\u0dba \u0d85\u0dad\u0dc4\u0dd0\u0dbb\u0dd3\u0db8\u0da7 \u0dad\u0dd3\u0dbb\u0dab\u0dba \u0d9a\u0dbb \u0d87\u0dad\u0dd2 \u0db6\u0dc0 \u0d8a\u0dba\u0dda (\u0db8\u0dd0\u0dba\u0dd2 18) \u0dc0\u0dcf\u0dbb\u0dca\u0dad\u0dcf \u0dc0\u0dd2\u0dba. "},
{"headline": "\u0db8\u0dd4\u0dc3\u0dca\u0dbd\u0dd2\u0db8\u0dca \u0db8\u0dd0\u0dad\u0dd2 \u0d87\u0db8\u0dad\u0dd2\u0dc0\u0dbb\u0dd4\u0db1\u0dca\u0d9c\u0dd9\u0db1\u0dca \u0d86\u0dab\u0dca\u0da9\u0dd4\u0dc0\u0da7 \u0dbb\u0dad\u0dd4 \u0d91\u0dc5\u0dd2\u0dba\u0d9a\u0dca", "date": "2017 \u0db8\u0dd0\u0dba\u0dd2 19", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db8\u0dd4\u0dc3\u0dca\u0dbd\u0dd2\u0db8\u0dca \u0daf\u0dda\u0dc0\u0dc3\u0dca\u0dae\u0dcf\u0db1 \u0dc3\u0dc4 \u0dc0\u0dd9\u0dc5\u0dd9\u0db3 \u0dc0\u0dca\u200d\u0dba\u0dcf\u0db4\u0dcf\u0dbb \u0d89\u0dbd\u0d9a\u0dca\u0d9a \u0d9a\u0dbb \u0d9c\u0db1\u0dd2\u0db8\u0dd2\u0db1\u0dca \u0db4\u0dc3\u0dd4\u0d9c\u0dd2\u0dba \u0daf\u0dd2\u0db1\u0dc0\u0dbd \u0d91\u0dbd\u0dca\u0dbd \u0d9a\u0dd9\u0dbb\u0dd4\u0dab \u0dc0\u0dbb\u0dca\u0d9c\u0dc0\u0dcf\u0daf\u0dd3 \u0db4\u0dca\u200d\u0dbb\u0dc4\u0dcf\u0dbb \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d86\u0dab\u0dca\u0da9\u0dd4\u0dc0 \u0db1\u0dd2\u0dc3\u0dd2 \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dda \u0db1\u0dd0\u0dad\u0dca\u0db1\u0db8\u0dca \u0daf\u0dd0\u0da9\u0dd2 \u0d9a\u0dca\u200d\u0dbb\u0dd2\u0dba\u0dcf \u0db8\u0dcf\u0dbb\u0dca\u0d9c\u0dba\u0d9a\u0da7  \u0dba\u0db1 \u0db6\u0dc0\u0da7 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0\u0dda \u0db1\u0dd2\u0dba\u0ddd\u0da2\u0db1\u0dba \u0dc0\u0dd9\u0db1 \u0dc3\u0db8\u0dc3\u0dca\u0dad \u0db8\u0dd4\u0dc3\u0dca\u0dbd\u0dd2\u0db8\u0dca \u0db1\u0dd2\u0dba\u0ddd\u0da2\u0dd2\u0dad\u0dba\u0ddd \u0d85\u0db1\u0dad\u0dd4\u0dbb\u0dd4 \u0d87\u0d9f\u0dc0\u0dd3\u0db8\u0d9a\u0dca \u0d9a\u0dbb\u0dad\u0dd2. \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0 \u0db1\u0dd2\u0dba\u0ddd\u0da2\u0db1\u0dba \u0d9a\u0dbb\u0db1 \u0dc3\u0dd2\u0dba\u0dbd\u0dd4 \u0db8\u0dd4\u0dc3\u0dca\u0dbd\u0dd2\u0db8\u0dca \u0db8\u0dd0\u0dad\u0dd2 \u0d87\u0db8\u0dad\u0dd2\u0dc0\u0dbb\u0dd4  \u0dad\u0dd0\u0db4\u0dd0\u0dbd\u0dca \u0dc3\u0dc4 \u0db8\u0dd4\u0dc3\u0dca\u0dbd\u0dd2\u0db8\u0dca \u0d9a\u0da7\u0dba\u0dd4\u0dad\u0dd4 \u0db7\u0dcf\u0dbb \u0d85\u0db6\u0dca\u0daf\u0dd4\u0dbd\u0dca \u0dc4\u0dbd\u0dd3\u0db8\u0dca  \u0d87\u0db8\u0dad\u0dd2\u0dc0\u0dbb\u0dba\u0dcf\u0d9c\u0dda \u0d9a\u0dcf\u0dbb\u0dca\u0dba\u0dcf\u0dbd\u0dba\u0dda \u0db4\u0dd0\u0dc0\u0dd0\u0dad\u0dca\u0dc0\u0dd4\u0db1 \u0dc3\u0dcf\u0d9a\u0da0\u0dca\u0da1\u0dcf\u0dc0\u0d9a \u0daf\u0dd3 \u0d91\u0d9a\u0dd3 \u0dc0\u0dbb\u0dca\u0d9c\u0dc0\u0dcf\u0daf\u0dd3 \u0db4\u0dca\u200d\u0dbb\u0dc4\u0dcf\u0dbb \u0db1\u0dad\u0dbb \u0d9a\u0dbb\u0dc0\u0dd3\u0db8\u0da7 \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0db8\u0dd9\u0db1\u0dca \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2\u0db8\u0dd2\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd9\u0dad \u0dbd\u0dd2\u0db4\u0dd2\u0dba\u0d9a\u0dca \u0dba\u0dd0\u0dc0\u0dd3\u0db8\u0da7 \u0dad\u0dd3\u0db1\u0dca\u0daf\u0dd4 \u0d9a\u0dc5 \u0d85\u0dad\u0dbb \u0d86\u0dab\u0dca\u0da9\u0dd4\u0dc0 \u0d92 \u0dc3\u0db3\u0dc4\u0dcf \u0d85\u0dc0\u0dc1\u0dca\u200d\u0dba \u0db4\u0dd2\u0dba\u0dc0\u0dbb \u0db1\u0ddc\u0d9c\u0db1\u0dca\u0db1\u0dda \u0db1\u0db8\u0dca \u0dad\u0db8 \u0db4\u0dcf\u0dbb\u0dca\u0dc1\u0dca\u0dc0\u0dba \u0d89\u0daf\u0dd2\u0dbb\u0dd2 \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c \u0dad\u0dd3\u0db1\u0dca\u0daf\u0dd4 \u0d9a\u0dbb\u0db1 \u0db6\u0dc0 \u0d91\u0db8 \u0dbd\u0dd2\u0db4\u0dd2\u0dba \u0db8\u0d9c\u0dd2\u0db1\u0dca \u0daf\u0dd0\u0db1\u0dd4\u0db8\u0dca \u0daf\u0dd4\u0db1\u0dca \u0db6\u0dc0 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4  \u0db8\u0db1\u0dca\u0dad\u0dca\u200d\u0dbb\u0dd3 \u0db8\u0dd4\u0da2\u0dd2\u0db6\u0dbb\u0dca \u0dbb\u0dc4\u0dca\u0db8\u0db1\u0dca \u0db6\u0dd3\u0db6\u0dd3\u0dc3\u0dd2\u0da7 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda\u0dba. \"\u0db4\u0dc3\u0dd4\u0d9c\u0dd2\u0dba \u0d86\u0dab\u0dca\u0da9\u0dd4\u0dc0 \u0d9a\u0dcf\u0dbd\u0dba\u0dda\u0dad\u0dca \u0db8\u0dd4\u0dc3\u0dca\u0dbd\u0dd2\u0db8\u0dca \u0da2\u0db1\u0dad\u0dcf\u0dc0 \u0d89\u0dbd\u0d9a\u0dca\u0d9a \u0d9a\u0dbb \u0d9c\u0db1\u0dd2\u0db8\u0dd2\u0db1\u0dca \u0db8\u0dda \u0dc0\u0d9c\u0dda \u0db4\u0dca\u200d\u0dbb\u0dc4\u0dcf\u0dbb \u0d91\u0dbd\u0dca\u0dbd \u0dc0\u0dd4\u0db1\u0dcf. \u0daf\u0dd0\u0db1\u0dca \u0db8\u0dda \u0d86\u0dab\u0dca\u0da9\u0dd4\u0dc0 \u0dba\u0da7\u0dad\u0dda\u0dad\u0dca \u0db4\u0dc3\u0dd4\u0d9c\u0dd2\u0dba \u0daf\u0dc0\u0dc3\u0dca\u0dc0\u0dbd \u0db8\u0dd4\u0dc3\u0dca\u0dbd\u0dd2\u0db8\u0dca \u0db4\u0dbd\u0dca\u0dbd\u0dd2 \u0dc3\u0dc4 \u0d9a\u0da9 \u0dc3\u0dcf\u0db4\u0dca\u0db4\u0dd4 \u0d89\u0dbd\u0d9a\u0dca\u0d9a \u0d9a\u0dbb \u0d9c\u0db1\u0dd2\u0db8\u0dd2\u0db1\u0dca \u0db4\u0dca\u200d\u0dbb\u0dc4\u0dcf\u0dbb \u0d9a\u0dd3\u0db4\u0dba\u0d9a\u0dca \u0db8 \u0d91\u0dbd\u0dca\u0dbd \u0dc0\u0dd4\u0db1\u0dcf. \u0d9a\u0ddc\u0dc4\u0dd2\u0dbd\u0dc0\u0dad\u0dca\u0dad \u0db8\u0dd4\u0dc3\u0dca\u0dbd\u0dd2\u0db8\u0dca \u0daf\u0dda\u0dc0\u0dc3\u0dca\u0dae\u0dcf\u0db1\u0dba\u0da7 \u0db4\u0dc4\u0dbb \u0daf\u0dd4\u0db1\u0dca\u0db1\u0dcf. \u0d92\u0dc0\u0dcf \u0db1\u0dad\u0dbb \u0d9a\u0dd2\u0dbb\u0dd3\u0db8\u0da7 \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0dbd\u0dd9\u0dc3\u0dba\u0dd2 \u0d85\u0db4\u0dd2 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dd9\u0db1\u0dca  \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2\u0db1\u0dca\u0db1\u0dda\" \u0db8\u0dd4\u0da2\u0dd2\u0db6\u0dbb\u0dca \u0dbb\u0dc4\u0dca\u0db8\u0db1\u0dca \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dcf \u0db4\u0dc0\u0dc3\u0dba\u0dd2. \u0d86\u0dab\u0dca\u0da9\u0dd4\u0dc0 \u0d89\u0dc4\u0dad \u0d9a\u0dd3 \u0db4\u0dca\u200d\u0dbb\u0dc4\u0dcf\u0dbb \u0db1\u0dad\u0dbb \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dda \u0db1\u0dd0\u0dad\u0dca\u0db1\u0db8\u0dca \u0db8\u0dd4\u0dc3\u0dca\u0dbd\u0dd2\u0db8\u0dca \u0db8\u0dc4\u0da2\u0db1 \u0db1\u0dd2\u0dba\u0ddd\u0da2\u0dd2\u0dad\u0dba\u0db1\u0dca \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0 \u0dad\u0dd4\u0dc5 \u0dc0\u0dd9\u0db1\u0db8 \u0d9a\u0dab\u0dca\u0da9\u0dcf\u0dba\u0db8\u0d9a\u0dca \u0dbd\u0dd9\u0dc3 \u0db4\u0dd9\u0db1\u0dd3 \u0dc3\u0dd2\u0da7\u0dd3\u0db8\u0da7  \u0d89\u0dc4\u0dad \u0d9a\u0dd3 \u0dc3\u0dcf\u0d9a\u0da0\u0dca\u0da1\u0dcf\u0dc0\u0dda \u0daf\u0dd3 \u0d92\u0d9a\u0db8\u0dad\u0dd2\u0d9a\u0dc0 \u0dad\u0dd3\u0db1\u0dca\u0daf\u0dd4 \u0d9a\u0dc5 \u0db6\u0dc0 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4  \u0db8\u0db1\u0dca\u0dad\u0dca\u200d\u0dbb\u0dd3 \u0db8\u0dd4\u0da2\u0dd2\u0db6\u0dbb\u0dca \u0dbb\u0dc4\u0dca\u0db8\u0db1\u0dca \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dd2. \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf  \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0 \u0db1\u0dd2\u0dba\u0ddd\u0da2\u0db1\u0dba \u0d9a\u0dbb\u0db1 \u0dc3\u0dd2\u0dba\u0dbd\u0dd4 \u0db8\u0dd0\u0dad\u0dd2 \u0d87\u0db8\u0dad\u0dd2\u0dc0\u0dbb\u0dd4\u0db1\u0dca \u0d89\u0dc4\u0dad \u0d9a\u0dd3 \u0dc3\u0dcf\u0d9a\u0da0\u0dca\u0da1\u0dcf\u0dc0\u0da7 \u0dc3\u0dc4\u0db7\u0dcf\u0d9c\u0dd3 \u0dc0\u0dd6 \u0d85\u0dad\u0dbb \u0d94\u0dc0\u0dd4\u0db1\u0dca \u0d92\u0d9a\u0db8\u0dad\u0dd2\u0d9a\u0dc0 \u0d89\u0dc4\u0dad \u0d9a\u0dd3 \u0dad\u0dd3\u0db1\u0dca\u0daf\u0dd4\u0dc0\u0da7 \u0d91\u0dc5\u0dd0\u0db9\u0dd2 \u0db6\u0dc0\u0dad\u0dca  \u0db8\u0db1\u0dca\u0dad\u0dca\u200d\u0dbb\u0dd3 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4  \u0db8\u0db1\u0dca\u0dad\u0dca\u200d\u0dbb\u0dd3 \u0db8\u0dd4\u0da2\u0dd2\u0db6\u0dbb\u0dca \u0dbb\u0dc4\u0dca\u0db8\u0db1\u0dca \u0dc3\u0db3\u0dc4\u0db1\u0dca \u0d9a\u0dbb\u0dba\u0dd2. "},
{"headline": "\u0dc3\u0db3\u0dd4\u0daf\u0dcf \u0d85\u0dad\u0dd2\u0dc0\u0dd2\u0dc1\u0dda\u0dc2 \u0d9a\u0dd0\u0db6\u0dd2\u0db1\u0da7\u0dca \u0dc4\u0db8\u0dd4\u0dc0 \u0d87\u0db8\u0dad\u0dd2 \u0db8\u0dcf\u0dbb\u0dd4\u0dc0\u0d9a\u0da7\u0daf?", "date": "2017 \u0db8\u0dd0\u0dba\u0dd2 20", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc0\u0dd2\u0dc3\u0dd2\u0db1\u0dca \u0dbd\u0db6\u0db1 \u0dc3\u0db3\u0dd4\u0daf\u0dcf (\u0db8\u0dd0\u0dba\u0dd2 22) \u0d8b\u0daf\u0dd1\u0dc3\u0db1 \u0d85\u0dad\u0dd2\u0dc0\u0dd2\u0dc1\u0dda\u0dc2 \u0d9a\u0dd0\u0db6\u0dd2\u0db1\u0da7\u0dca \u0dc4\u0db8\u0dd4\u0dc0\u0d9a\u0dca \u0d9a\u0db3\u0dc0\u0db1\u0dd4 \u0dbd\u0dd0\u0db6 \u0d87\u0dad. \u0da2\u0db1\u0dcf\u0db0\u0dd2\u0db4\u0dad\u0dd2 \u0dbd\u0dda\u0d9a\u0db8\u0dca \u0d9a\u0dcf\u0dbb\u0dca\u0dba\u0dcf\u0dbd\u0dba\u0dda \u0db4\u0dd0\u0dc0\u0dd0\u0dad\u0dca\u0dc0\u0dd9\u0db1 \u0d91\u0db8 \u0d9a\u0dd0\u0db6\u0dd2\u0db1\u0da7\u0dca \u0dc4\u0db8\u0dd4\u0dc0\u0da7 \u0db1\u0ddc\u0dc0\u0dbb\u0daf\u0dc0\u0dcf\u0db8 \u0dc3\u0dc4\u0db7\u0dcf\u0d9c\u0dd3\u0dc0\u0dd9\u0db1 \u0db8\u0dd9\u0db1\u0dca  \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0daf\u0dd0\u0db1\u0dd4\u0db8\u0dca \u0daf\u0dd3 \u0d87\u0dad\u0dd2 \u0db6\u0dc0 \u0db6\u0dd3\u0db6\u0dd3\u0dc3\u0dd2\u0dba \u0d9a\u0dc5 \u0dc0\u0dd2\u0db8\u0dc3\u0dd3\u0db8\u0d9a \u0daf\u0dd3 \u0da2\u0dca\u200d\u0dba\u0dd9\u0dc2\u0dca\u0da8 \u0d9a\u0dd0\u0db6\u0dd2\u0db1\u0da7\u0dca \u0d87\u0db8\u0dad\u0dd2\u0dc0\u0dbb\u0dd4\u0db1\u0dca \u0daf\u0dd9\u0daf\u0dd9\u0db1\u0dd9\u0d9a\u0dca \u0dad\u0dc4\u0dc0\u0dd4\u0dbb\u0dd4 \u0d9a\u0dc5\u0dc4. \u0d91\u0dc3\u0dda\u0db8 \u0d91\u0db8 \u0dc4\u0db8\u0dd4\u0dc0 \u0d9a\u0dd0\u0db6\u0dd2\u0db1\u0da7\u0dca \u0dc3\u0d82\u0dc1\u0ddd\u0db0\u0db1\u0dba\u0d9a\u0da7 \u0d85\u0daf\u0dcf\u0dc5 \u0dc0\u0dd6\u0dc0\u0d9a\u0dca \u0dc0\u0dd2\u0dba\u0dc4\u0dd0\u0d9a\u0dd2 \u0db6\u0dc0\u0dad\u0dca \u0d91\u0db8 \u0d87\u0db8\u0dad\u0dd2\u0dc0\u0dbb\u0dd4\u0db1\u0dca \u0daf\u0dd9\u0daf\u0dd9\u0db1\u0dcf \u0dc3\u0db3\u0dc4\u0db1\u0dca \u0d9a\u0dc5\u0dc4. \u0d9a\u0dd0\u0db6\u0dd2\u0db1\u0da7\u0dca \u0dbb\u0dd0\u0dc3\u0dca\u0dc0\u0dd3\u0db8\u0dca \u0dc3\u0dcf\u0db8\u0dcf\u0db1\u0dca\u200d\u0dba\u0dba\u0dd9\u0db1\u0dca \u0db4\u0dd0\u0dc0\u0dd0\u0dad\u0dca\u0dc0\u0dd9\u0db1\u0dca\u0db1\u0dda \u0d85\u0d9f\u0dc4\u0dbb\u0dd4\u0dc0\u0dcf\u0daf\u0dcf \u0d8b\u0daf\u0dda \u0dc0\u0dbb\u0dd4\u0dc0\u0dda \u0dc0\u0db1 \u0dc4\u0dd9\u0dba\u0dd2\u0db1\u0dca \u0dc3\u0db3\u0dd4\u0daf\u0dcf \u0d9a\u0dd0\u0db3\u0dc0\u0db1\u0dd4 \u0dbd\u0dd0\u0db6 \u0d87\u0dad\u0dd2 \u0db8\u0dd9\u0db8 \u0dc4\u0db8\u0dd4\u0dc0 \u0dc3\u0dd4\u0dc0\u0dd2\u0dc1\u0dda\u0dc2\u0dd3 \u0d91\u0d9a\u0d9a\u0dca \u0dc0\u0db1 \u0db6\u0dc0 \u0db4\u0dd9\u0db1\u0dd3 \u0dba\u0dba\u0dd2. \u0dc0\u0dd2\u0dc1\u0dda\u0dc2 \u0d9a\u0dd0\u0db6\u0dd2\u0db1\u0da7\u0dca \u0dc3\u0dcf\u0d9a\u0da0\u0dca\u0da1\u0dcf\u0dc0 \u0d9a\u0dd0\u0db3\u0dc0\u0dcf \u0dad\u0dd2\u0db6\u0dd9\u0db1\u0dca\u0db1\u0dda \u0dbd\u0db6\u0db1 \u0dc3\u0db3\u0dd4\u0db3\u0dcf \u0d9a\u0dd0\u0db6\u0dd2\u0db1\u0da7\u0dca \u0dc3\u0d82\u0dc1\u0ddd\u0db0\u0db1\u0dba\u0d9a\u0dca \u0dc3\u0dd2\u0daf\u0dd4 \u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0 \u0daf\u0dda\u0dc1\u0db4\u0dcf\u0dbd\u0db1 \u0d86\u0dbb\u0d82\u0da0\u0dd2 \u0db8\u0dcf\u0dbb\u0dca\u0d9c \u0dc3\u0dc4 \u0db8\u0dcf\u0db0\u0dca\u200d\u0dba \u0dc0\u0dcf\u0dbb\u0dca\u0dad\u0dcf \u0db8\u0d9c\u0dd2\u0db1\u0dca  \u0db4\u0dca\u200d\u0dbb\u0d9a\u0dcf\u0dc1 \u0dc0\u0dd9\u0db8\u0dd2\u0db1\u0dca \u0db4\u0dc0\u0dad\u0dd2\u0db1 \u0d85\u0dad\u0dbb\u0dba\u0dd2. "},
{"headline": "\u0dbd\u0dd2\u0db6\u0dd2\u0dba\u0dcf\u0dc0\u0dda \u0db4\u0dca\u200d\u0dbb\u0dc4\u0dcf\u0dbb\u0dba: '140\u0d9a\u0dca \u0db4\u0db8\u0dab \u0db8\u0dbb\u0dd4\u0da7'", "date": "2017 \u0db8\u0dd0\u0dba\u0dd2 20", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dbd\u0dd2\u0db6\u0dd2\u0dba\u0dcf\u0dc0\u0dda \u0d9c\u0dd4\u0dc0\u0db1\u0dca \u0dc4\u0db8\u0dd4\u0daf\u0dcf \u0d9a\u0db3\u0dc0\u0dd4\u0dbb\u0d9a\u0da7 \u0d91\u0dbd\u0dca\u0dbd\u0dc0\u0dd6 \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca \u0db8\u0dd2\u0dba \u0d9c\u0dd2\u0dba \u0dc3\u0d82\u0d9b\u0dca\u200d\u0dba\u0dcf\u0dc0 140\u0d9a\u0dca \u0db4\u0db8\u0dab \u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0 \u0db1\u0dc0 \u0dc0\u0dcf\u0dbb\u0dca\u0dad\u0dcf \u0dc3\u0db3\u0dc4\u0db1\u0dca \u0d9a\u0dbb\u0dba\u0dd2. \u0db8\u0dd3\u0da7 \u0db4\u0dd9\u0dbb \u0dc0\u0dcf\u0dbb\u0dca\u0dad\u0dcf \u0dc0\u0dd3 \u0dad\u0dd2\u0db6\u0dd4\u0dab\u0dda \u0dbd\u0dd2\u0db6\u0dd2\u0dba\u0dcf\u0db1\u0dd4 \u0d86\u0dab\u0dca\u0da9\u0dd4\u0dc0\u0da7 \u0dc3\u0dc4\u0dba\u0ddd\u0d9c\u0dba \u0daf\u0dd9\u0db1 \u0dc3\u0db1\u0dca\u0db1\u0daf\u0dca\u0db0 \u0d9a\u0dab\u0dca\u0da9\u0dcf\u0dba\u0db8\u0d9a\u0dca \u0d91\u0dbd\u0dca\u0dbd\u0d9a\u0dc5 \u0d91\u0db8 \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca \u0dc4\u0dd0\u0da7\u0daf\u0dd9\u0db1\u0dd9\u0d9a\u0dd4 \u0db4\u0db8\u0dab \u0db8\u0dbb\u0dab\u0dba\u0da7 \u0db4\u0dad\u0dca\u0dc0\u0db1\u0dca\u0db1\u0da7 \u0d87\u0dad\u0dd2 \u0db6\u0dc0\u0dba. \u0db4\u0dc3\u0dd4\u0d9c\u0dd2\u0dba \u0db6\u0dca\u200d\u0dbb\u0dc4\u0dc3\u0dca\u0db4\u0dad\u0dd2\u0db1\u0dca\u0daf\u0dcf (\u0db8\u0dd0\u0dba\u0dd2 18) \u0db8\u0dd9\u0db8 \u0db4\u0dca\u200d\u0dbb\u0dc4\u0dcf\u0dbb\u0dba \u0dc3\u0dd2\u0daf\u0dd4 \u0d9a\u0dd9\u0dbb\u0dd4\u0dab\u0dda '\u0db6\u0dca\u200d\u0dbb\u0dd0\u0d9a\u0dca \u0d85\u0dbd\u0dca \u0dc1\u0dcf\u0da7\u0dd2' \u0d9c\u0dd4\u0dc0\u0db1\u0dca \u0dc4\u0db8\u0dd4\u0daf\u0dcf \u0d9a\u0db3\u0dc0\u0dd4\u0dbb \u0d85\u0dad\u0dca\u0db4\u0dad\u0dca \u0d9a\u0dbb \u0d9c\u0dd0\u0db1\u0dd3\u0db8\u0da7 \u0dba. \u0dbd\u0dd2\u0db6\u0dd2\u0dba\u0dcf\u0dc0\u0dda \u0d85\u0d9c\u0dca\u200d\u0dbb\u0dcf\u0db8\u0dcf\u0dad\u0dca\u200d\u0dba \u0d9a\u0dcf\u0dbb\u0dca\u0dba\u0dcf\u0dbd\u0dba \u0db4\u0dca\u200d\u0dbb\u0d9a\u0dcf\u0dc1 \u0d9a\u0dbb \u0dc3\u0dd2\u0da7\u0dd2\u0dba\u0dda \u0db8\u0dd9\u0db8 \u0db4\u0dca\u200d\u0dbb\u0dc4\u0dcf\u0dbb\u0dba \u0daf\u0dd2\u0dba\u0dad\u0dca \u0d9a\u0dbb\u0db1 \u0dbd\u0dd9\u0dc3 \u0db1\u0dd2\u0dba\u0ddd\u0d9c\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb \u0db1\u0ddc\u0db8\u0dd0\u0dad\u0dd2 \u0db6\u0dc0\u0dba. \u0dc3\u0dd2\u0daf\u0dca\u0db0\u0dd2\u0dba \u0db4\u0dd2\u0dc5\u0dd2\u0db6\u0db3\u0dc0 \u0db4\u0dbb\u0dd3\u0d9a\u0dca\u200d\u0dc2\u0dab\u0dba\u0d9a\u0dca \u0d86\u0dbb\u0db8\u0dca\u0db7 \u0d9a\u0dbb \u0d87\u0dad\u0dd2 \u0d85\u0dad\u0dbb \u0d86\u0dbb\u0d9a\u0dca\u0dc2\u0d9a \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dcf\u0d9c\u0dda \u0dc3\u0dc4 \u0d85\u0dad\u0dd2\u0dbb\u0dda\u0d9a \u0dc3\u0db1\u0dca\u0db1\u0daf\u0dca\u0db0 \u0d9a\u0dab\u0dca\u0da9\u0dcf\u0dba\u0db8\u0dda \u0d85\u0dab\u0daf\u0dd9\u0db1 \u0db1\u0dd2\u0dbd\u0db0\u0dcf\u0dbb\u0dd2\u0dba\u0dcf\u0d9c\u0dda \u0dc0\u0dd0\u0da9 \u0dad\u0dc4\u0db1\u0db8\u0dca \u0d9a\u0dbb \u0dad\u0dd2\u0db6\u0dda. \u0db4\u0dca\u200d\u0dbb\u0dc4\u0dcf\u0dbb\u0dba\u0da7 \u0dc3\u0db8\u0dca\u0db6\u0db1\u0dca\u0db0 \u0dc0\u0dd6 \u0dc3\u0db1\u0dca\u0db1\u0daf\u0dca\u0db0 \u0d9a\u0dab\u0dca\u0da9\u0dcf\u0dba\u0db8\u0dda \u0db4\u0dca\u200d\u0dbb\u0d9a\u0dcf\u0dc1\u0d9a\u0dba\u0dd9\u0d9a\u0dd4 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0d9a\u0db3\u0dc0\u0dd4\u0dbb \u0db1\u0dd2\u0daf\u0dc4\u0dc3\u0dca \u0d9a\u0dbb\u0d9c\u0dad\u0dca \u0d85\u0dad\u0dbb \u0d92 \u0dad\u0dd4\u0dc5 \u0dc3\u0dd2\u0da7\u0dd2 \u0dc3\u0dd2\u0dba\u0dbd\u0dd4 \u0db6\u0dbd\u0d9a\u0dcf\u0dba\u0db1\u0dca \u0dc0\u0dd2\u0db1\u0dcf\u0dc1 \u0d9a\u0dbb \u0daf\u0dd0\u0db8\u0dd6 \u0db6\u0dc0\u0dba. \u0d9a\u0db3\u0dc0\u0dd4\u0dbb \u0dad\u0dd4\u0dc5 \u0dad\u0dd2\u0db6\u0dd6 \u0d87\u0dad\u0dd0\u0db8\u0dca \u0d9c\u0dd4\u0dc0\u0db1\u0dca \u0dba\u0dcf\u0db1\u0dcf\u0dc0\u0dbd\u0da7 \u0d9c\u0dd2\u0db1\u0dd2\u0dad\u0db6\u0dcf \u0d87\u0dad\u0dd2 \u0db6\u0dc0 \u0d91\u0db8 \u0db4\u0dca\u200d\u0dbb\u0daf\u0dda\u0dc1\u0dba\u0dda \u0db1\u0d9c\u0dbb\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba. \u0db8\u0dd2\u0dba \u0d9c\u0dd2\u0dba \u0d85\u0dba\u0d9c\u0dd9\u0db1\u0dca \u0db6\u0dc4\u0dd4\u0dad\u0dbb\u0dba '\u0dbd\u0dd2\u0db6\u0dd2\u0dba\u0dcf\u0db1\u0dd4 \u0da2\u0dcf\u0dad\u0dd2\u0d9a \u0dc4\u0db8\u0dd4\u0daf\u0dcf\u0dc0' (LNA) \u0db1\u0db8\u0dd2\u0db1\u0dca \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca\u0d9a\u0dbb \u0dad\u0dd2\u0db6\u0dd9\u0db1 \u0db6\u0dbd\u0d87\u0dab\u0dd2\u0dba\u0dda \u0dc3\u0ddc\u0dbd\u0dca\u0daf\u0dcf\u0daf\u0dd4\u0dc0\u0db1\u0dca \u0dba. \u0dbd\u0dd2\u0db6\u0dd2\u0dba\u0dcf\u0dc0\u0dda \u0db1\u0dd0\u0d9c\u0dd9\u0db1\u0dc4\u0dd2\u0dbb \u0db4\u0dca\u200d\u0dbb\u0daf\u0dda\u0dc1\u0dba\u0dda \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a\u0dc0\u0db1 '\u0dbd\u0dd2\u0db6\u0dd2\u0dba\u0dcf\u0db1\u0dd4 \u0da2\u0dcf\u0dad\u0dd2\u0d9a \u0dc4\u0db8\u0dd4\u0daf\u0dcf\u0dc0', \u0dbd\u0dd2\u0db6\u0dd2\u0dba\u0dcf\u0db1\u0dd4 \u0dbb\u0da2\u0dba\u0da7 \u0d91\u0dbb\u0dd9\u0dc4\u0dd2 \u0dc4\u0db8\u0dd4\u0daf\u0dcf\u0dc0\u0d9a\u0dd2.  \u0db4\u0dc3\u0dd4\u0d9c\u0dd2\u0dba \u0daf\u0dd9\u0dc3\u0dd0\u0db8\u0dca\u0db6\u0dbb\u0dba\u0dda \u0db4\u0da7\u0db1\u0dca '\u0db6\u0dca\u200d\u0dbb\u0dd0\u0d9a\u0dca \u0d85\u0dbd\u0dca \u0dc1\u0dcf\u0da7\u0dd2' \u0d9c\u0dd4\u0dc0\u0db1\u0dca \u0dc4\u0db8\u0dd4\u0daf\u0dcf \u0d9a\u0db3\u0dc0\u0dd4\u0dbb \u0db4\u0dcf\u0dbd\u0db1\u0dba \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0db1\u0dda \u0db8\u0dd9\u0db8 \u0dc4\u0db8\u0dd4\u0daf\u0dcf\u0dc0 \u0dc0\u0dd2\u0dc3\u0dd2\u0db1\u0dd2. '\u0dbd\u0dd2\u0db6\u0dd2\u0dba\u0dcf\u0db1\u0dd4 \u0da2\u0dcf\u0dad\u0dd2\u0d9a \u0dc4\u0db8\u0dd4\u0daf\u0dcf\u0dc0' \u0db1\u0dd2\u0dc0\u0dda\u0daf\u0db1\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db8\u0dd2\u0db1\u0dca \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0db8\u0dd9\u0db8 \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca 140 \u0daf\u0dd9\u0db1\u0dd9\u0d9a\u0dd4 \u0db4\u0db8\u0dab \u0db8\u0dd2\u0dba \u0d9c\u0dd2\u0dba \u0db6\u0dc0\u0dba. \"\u0db8\u0dda \u0dc3\u0ddc\u0dbd\u0dca\u0daf\u0dcf\u0daf\u0dd4\u0dc0\u0db1\u0dca \u0dc4\u0db8\u0dd4\u0daf\u0dcf \u0db4\u0dd9\u0dbb\u0dd9\u0da7\u0dca\u0da7\u0dd4\u0dc0\u0d9a\u0da7 \u0dc3\u0dc4\u0db7\u0dcf\u0d9c\u0dd3 \u0dc0\u0dd3 \u0d86\u0db4\u0dc3\u0dd4 \u0db4\u0dd0\u0db8\u0dd2\u0dab\u0dd9\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0dda. \u0d94\u0dc0\u0dd4\u0db1\u0dca \u0d85\u0dad\u0dda \u0d86\u0dba\u0dd4\u0db0 \u0dad\u0dd2\u0db6\u0dd4\u0dab\u0dda \u0db1\u0dd0\u0dc4\u0dd0. \u0d94\u0dc0\u0dd4\u0db1\u0dca \u0db6\u0ddc\u0dc4\u0ddd \u0daf\u0dd9\u0db1\u0dd9\u0d9a\u0dd4\u0da7 \u0dc0\u0dd9\u0da9\u0dd2 \u0dad\u0db6\u0dcf \u0db8\u0dbb\u0dcf \u0daf\u0dd0\u0db8\u0dd4\u0dc0\u0dcf.\" \u0dba\u0db1\u0dd4\u0dc0\u0dd9\u0db1\u0dca \u0d91\u0db8 \u0db4\u0dca\u200d\u0dbb\u0d9a\u0dcf\u0dc1\u0d9a\u0dba\u0dcf \u0db4\u0dd0\u0dc0\u0dc3\u0dd3\u0dba. "},
{"headline": "\u0da0\u0dd3\u0db1\u0dba CIA \u0d94\u0dad\u0dca\u0dad\u0dd4\u0d9a\u0dbb\u0dd4\u0dc0\u0db1\u0dca \u0db8\u0dbb\u0dcf \u0daf\u0db8\u0dbd\u0dcf - \u0db1\u0dd2\u0dc0\u0dca\u0dba\u0ddd\u0d9a\u0dca \u0da7\u0dba\u0dd2\u0db8\u0dca\u0dc3\u0dca", "date": "2017 \u0db8\u0dd0\u0dba\u0dd2 21", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc3\u0dd2\u0dba \u0dbb\u0da7 \u0dad\u0dd4\u0dc5 \u0dbb\u0dc4\u0dc3\u0dca\u200d\u0dba \u0dad\u0ddc\u0dbb\u0dad\u0dd4\u0dbb\u0dd4 \u0dbb\u0dd0\u0dc3\u0dca\u0d9a\u0dbb\u0db8\u0dd2\u0db1\u0dca \u0dc3\u0dd2\u0da7\u0dd2 CIA \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0db8\u0db0\u0dca\u200d\u0dba\u0db8 \u0d94\u0dad\u0dca\u0dad\u0dd4 \u0dc3\u0dda\u0dc0\u0dba\u0dda \u0d94\u0dad\u0dca\u0dad\u0dd4\u0d9a\u0dbb\u0dd4\u0dc0\u0db1\u0dca 20 \u0d9a\u0da7 \u0d86\u0dc3\u0db1\u0dca\u0db1 \u0db4\u0dd2\u0dbb\u0dd2\u0dc3\u0d9a\u0dca 2010 \u0dc3\u0dd2\u0da7 2012 \u0daf\u0d9a\u0dca\u0dc0\u0dcf \u0d9a\u0dcf\u0dbd\u0dba \u0dad\u0dd4\u0dc5 \u0da0\u0dd3\u0db1 \u0db6\u0dbd\u0db0\u0dcf\u0dbb\u0dd3\u0db1\u0dca \u0dc0\u0dd2\u0dc3\u0dd2\u0db1\u0dca \u0db8\u0dbb\u0dcf \u0daf\u0db8\u0dcf \u0dc4\u0ddd \u0dc3\u0dd2\u0dbb\u0d9c\u0dad \u0d9a\u0dbb\u0db1\u0dd4 \u0dbd\u0dd0\u0db6 \u0d87\u0dad\u0dd2 \u0db6\u0dc0 \u0db1\u0dd2\u0dc0\u0dca\u0dba\u0ddd\u0d9a\u0dca \u0da7\u0dba\u0dd2\u0db8\u0dca\u0dc3\u0dca (New York Times) \u0db4\u0dd4\u0dc0\u0dad\u0dca\u0db4\u0dad \u0db4\u0dc0\u0dc3\u0dba\u0dd2.  \u0d91\u0db8\u0d9c\u0dd2\u0db1\u0dca \u0da0\u0dd3\u0db1\u0dba \u0dad\u0dd4\u0dc5 \u0dc3\u0dd2\u0da7 \u0dbb\u0dc4\u0dc3\u0dca \u0dad\u0ddc\u0dbb\u0dad\u0dd4\u0dbb\u0dd4 \u0dbb\u0dd0\u0dc3\u0dca\u0d9a\u0dd2\u0dbb\u0dd3\u0db8\u0dda \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0dc0\u0dd0\u0da9\u0db4\u0dd2\u0dc5\u0dd2\u0dc0\u0dd9\u0dc5 \u0dc3\u0db8\u0dca\u0db4\u0dd6\u0dbb\u0dca\u0dab\u0dba\u0dd9\u0db1\u0dca\u0db8 \u0d85\u0d9a\u0dbb\u0dca\u0db8\u0dab\u0dca\u200d\u0dba \u0d9a\u0dd2\u0dbb\u0dd3\u0db8\u0da7 \u0da0\u0dd3\u0db1 \u0db6\u0dbd\u0db0\u0dcf\u0dbb\u0dd3\u0db1\u0dca \u0dc3\u0db8\u0dad\u0dca \u0dc0\u0dd3 \u0d87\u0dad\u0dd2 \u0db6\u0dc0\u0dad\u0dca \u0d91\u0db8 \u0dc0\u0dcf\u0dbb\u0dca\u0dad\u0dcf\u0dc0\u0dda \u0daf\u0dd0\u0d9a\u0dca\u0dc0\u0dda.  \u0dc3\u0dd3\u0d85\u0dba\u0dd2\u0d92 \u0d86\u0dba\u0dad\u0db1\u0dba\u0dda \u0dc0\u0dd9\u0db6\u0dca \u0d85\u0da9\u0dc0\u0dd2\u0dba\u0da7 \u0dbb\u0dc4\u0dc3\u0dd2\u0d9c\u0dad\u0dc0 \u0d87\u0dad\u0dd4\u0dc5\u0dd4 \u0dc0\u0dd3 \u0d94\u0dc0\u0dd4\u0db1\u0dca \u0db4\u0dd2\u0dc5\u0dd2\u0db6\u0db3 \u0dad\u0ddc\u0dbb\u0dad\u0dd4\u0dbb\u0dd4 \u0dc3\u0ddc\u0dba\u0dcf\u0d9c\u0dad\u0dca\u0dad\u0dda\u0daf, \u0db1\u0ddc\u0d91\u0dc3\u0dda\u0db1\u0db8\u0dca \u0dad\u0db8\u0db1\u0dca\u0d9c\u0dda\u0db8 \u0d94\u0dad\u0dca\u0dad\u0dd4\u0d9a\u0dbb\u0dd4\u0dc0\u0dd9\u0d9a\u0dd4 \u0da0\u0dd3\u0db1 \u0db6\u0dbd\u0db0\u0dcf\u0dbb\u0dd3\u0db1\u0dca\u0da7 \u0d92 \u0db4\u0dd2\u0dc5\u0dd2\u0db6\u0db3\u0dc0 \u0d9a\u0dbb\u0dd4\u0dab\u0dd4 \u0dc4\u0dd9\u0dc5\u0dd2 \u0d9a\u0dc5\u0dda\u0daf \u0dba\u0db1\u0dca\u0db1 \u0db4\u0dd0\u0dc4\u0dd0\u0daf\u0dd2\u0dbd\u0dd2 \u0db1\u0dd0\u0dad\u0dd2 \u0db6\u0dc0\u0dad\u0dca \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0db6\u0dbd\u0db0\u0dcf\u0dbb\u0dd3\u0dc4\u0dd4 \u0db4\u0dc0\u0dc3\u0dcf \u0dad\u0dd2\u0db6\u0dda.  \u0d85\u0db1\u0dd9\u0d9a\u0dca \u0d94\u0dad\u0dca\u0dad\u0dd4\u0d9a\u0dbb\u0dd4\u0dc0\u0db1\u0dca\u0da7 \u0d85\u0db1\u0dad\u0dd4\u0dbb\u0dd4 \u0d87\u0d9f\u0dc0\u0dd3\u0db8\u0d9a\u0dca \u0dbd\u0dd9\u0dc3\u0dd2\u0db1\u0dca \u0d86\u0dab\u0dca\u0da9\u0dd4\u0dc0\u0dda \u0d9a\u0dcf\u0dbb\u0dca\u0dba\u0dcf\u0dbd \u0db4\u0dbb\u0dd2\u0dc1\u0dca\u200d\u0dbb\u0dba\u0d9a\u0daf\u0dd3 \u0d91\u0d9a\u0dca \u0d94\u0dad\u0dca\u0dad\u0dd4\u0d9a\u0dbb\u0dd4\u0dc0\u0dd9\u0d9a\u0dd4 \u0db4\u0dca\u200d\u0dbb\u0dc3\u0dd2\u0daf\u0dca\u0db0\u0dd2\u0dba\u0dda \u0dc0\u0dd9\u0da9\u0dd2 \u0dad\u0db6\u0dcf \u0db8\u0dbb\u0dcf \u0daf\u0db8\u0dcf \u0d87\u0dad\u0dd2 \u0db6\u0dc0\u0dad\u0dca \u0db6\u0dbd\u0db0\u0dcf\u0dbb\u0dd3\u0dc4\u0dd4 \u0dc3\u0db3\u0dc4\u0db1\u0dca \u0d9a\u0dc5\u0dc4. \u0db1\u0dd2\u0dc0\u0dca\u0dba\u0ddd\u0d9a\u0dca \u0da7\u0dba\u0dd2\u0db8\u0dca\u0dc3\u0dca \u0db4\u0dd4\u0dc0\u0dad\u0dca\u0db4\u0dad\u0dda \u0db4\u0dc5 \u0dc0\u0dd6 \u0dc0\u0dcf\u0dbb\u0dca\u0dad\u0dcf\u0dc0 \u0db4\u0dd2\u0dc5\u0dd2\u0db6\u0db3\u0dc0 \u0dc3\u0dd3\u0d85\u0dba\u0dd2\u0d92 \u0d86\u0dba\u0dad\u0db1\u0dba \u0d9a\u0dd2\u0dc3\u0dd2\u0daf\u0dd4 \u0db4\u0dca\u200d\u0dbb\u0dad\u0dd2\u0da0\u0dcf\u0dbb\u0dba\u0d9a\u0dca \u0db4\u0dc5 \u0d9a\u0dbb \u0db1\u0dd0\u0dad.  \u0da0\u0dd3\u0db1 \u0d86\u0dab\u0dca\u0da9\u0dd4\u0dc0\u0dda \u0d89\u0dc4\u0dbd\u0db8 \u0dc3\u0dca\u0dae\u0dbb\u0dc0\u0dbd\u0dd2\u0db1\u0dca \u0dbd\u0dd0\u0db6\u0dd9\u0db8\u0dd2\u0db1\u0dca \u0db4\u0dd0\u0dc0\u0dad\u0dd2 \u0dbb\u0dc4\u0dc3\u0dd2\u0d9c\u0dad \u0dc0\u0dcf\u0dbb\u0dca\u0dad\u0dcf 2010 \u0daf\u0dd3 \u0d9a\u0dca\u200d\u0dbb\u0db8\u0dba\u0dd9\u0db1\u0dca \u0d85\u0da9\u0dd4 \u0dc0\u0dd6 \u0db6\u0dc0 CIA \u0d86\u0dba\u0dad\u0db1\u0dba\u0dda \u0dc4\u0dd2\u0da7\u0db4\u0dd4 \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca \u0dc3\u0dd2\u0dc0\u0dd4 \u0daf\u0dd9\u0db1\u0dd9\u0d9a\u0dca \u0db4\u0dd4\u0dc0\u0dad\u0dca\u0db4\u0dad\u0da7 \u0db4\u0dd0\u0dc0\u0dc3\u0dd6\u0dc4.  \u0d89\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 2011 \u0daf\u0dd3 \u0d94\u0dad\u0dca\u0dad\u0dd4\u0d9a\u0dbb\u0dd4\u0dc0\u0db1\u0dca \u0d85\u0dad\u0dd4\u0dbb\u0dd4\u0daf\u0dc4\u0db1\u0dca\u0dc0\u0dd3\u0db8 \u0d87\u0dbb\u0db9\u0dd2\u0dab. \u0dc3\u0dd2\u0daf\u0dd4\u0dc0\u0dd9\u0db8\u0dd2\u0db1\u0dca \u0db4\u0dc0\u0dad\u0dd2\u0db1\u0dca\u0db1\u0dda \u0d9a\u0dd4\u0db8\u0d9a\u0dca \u0daf\u0dd0\u0dba\u0dd2 \u0dc3\u0ddc\u0dba\u0dcf\u0db6\u0dd0\u0dbd\u0dd3\u0db8 \u0db4\u0dd2\u0dab\u0dd2\u0dc3 \u0dc3\u0dd3\u0d85\u0dba\u0dd2\u0d92 \u0d86\u0dba\u0dad\u0db1\u0dba \u0dc3\u0dc4 \u0d91\u0dc6\u0dca\u0db6\u0dd3\u0d85\u0dba\u0dd2 (FBI) \u0d86\u0dba\u0dad\u0db1\u0dba 'Honey Badger' \u0db1\u0db8\u0dca \u0d92\u0d9a\u0dcf\u0db6\u0daf\u0dca\u0db0 \u0db8\u0dd9\u0dc4\u0dd9\u0dba\u0dd4\u0db8\u0d9a\u0dca \u0daf\u0dd2\u0dba\u0dad\u0dca \u0d9a\u0dc5\u0dda\u0dba.  \u0dc3\u0dd3\u0d85\u0dba\u0dd2\u0d92 \u0d86\u0dba\u0dad\u0db1\u0dba\u0dda \u0dc4\u0dd2\u0da7\u0db4\u0dd4 \u0db1\u0dd2\u0dbd\u0db0\u0dcf\u0dbb\u0dd2\u0dba\u0dd9\u0d9a\u0dd4 \u0db4\u0dd2\u0dc5\u0dd2\u0db6\u0db3\u0dc0 \u0d85\u0daf\u0dcf\u0dc5 \u0dc0\u0dd2\u0db8\u0dbb\u0dca\u0dc1\u0db1\u0dba\u0dda \u0db8\u0dd6\u0dbd\u0dd2\u0d9a \u0d85\u0dc0\u0db0\u0dcf\u0db1\u0dba \u0dba\u0ddc\u0db8\u0dd4\u0dc0\u0dd4\u0dc0\u0dad\u0dca, \u0d94\u0dc4\u0dd4 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd0\u0db1\u0dd3\u0db8 \u0db4\u0dd2\u0dab\u0dd2\u0dc3 \u0db4\u0dca\u200d\u0dbb\u0db8\u0dcf\u0dab\u0dc0\u0dad\u0dca \u0dc3\u0dcf\u0d9a\u0dca\u0dc2\u0dd2 \u0db1\u0ddc\u0dbd\u0dd0\u0db6\u0dd4\u0dab \u0db6\u0dc0 \u0db4\u0dd4\u0dc0\u0dad\u0dca\u0db4\u0dad \u0dc3\u0db3\u0dc4\u0db1\u0dca \u0d9a\u0dbb\u0dba\u0dd2. \u0d94\u0dc4\u0dd4 \u0daf\u0dd0\u0db1\u0dca \u0dc0\u0dd9\u0db1\u0dad\u0dca \u0d86\u0dc3\u0dd2\u0dba\u0dcf\u0db1\u0dd4 \u0dbb\u0da7\u0d9a \u0dc0\u0dcf\u0dc3\u0dba \u0d9a\u0dbb\u0dba\u0dd2.  \u0db8\u0dda \u0d85\u0dad\u0dbb \u0d87\u0db8\u0dd9\u0dbb\u0dd2\u0d9a\u0dcf \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf\u0dba \u0dc0\u0dd9\u0db1\u0dd4\u0dc0\u0dd9\u0db1\u0dca \u0d94\u0dad\u0dca\u0dad\u0dd4 \u0db6\u0dd0\u0dbd\u0dd3\u0db8\u0dda \u0da0\u0ddd\u0daf\u0db1\u0dcf\u0dc0 \u0db8\u0dad \u0da0\u0dd3\u0db1 \u0d86\u0dbb\u0d9a\u0dca\u0dc2\u0d9a \u0d85\u0db8\u0dcf\u0dad\u0dca\u200d\u0dba\u0d82\u0dc1\u0dba\u0dda \u0db1\u0dd2\u0dbd\u0db0\u0dcf\u0dbb\u0dd2\u0dba\u0dd9\u0d9a\u0dd4 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd0\u0dab\u0dd2\u0db1. \u0d94\u0dc4\u0dd4 \u0dbb\u0dc4\u0dc3\u0dd2\u0d9c\u0dad\u0dc0 \u0dc3\u0dd3\u0d85\u0dba\u0dd2\u0d92 \u0d86\u0dba\u0dad\u0db1\u0dba\u0da7 \u0db6\u0db3\u0dc0\u0dcf\u0d9c\u0dd9\u0db1 \u0d87\u0dad\u0dd2 \u0db6\u0dc0 \u0dc0\u0dd2\u0dc1\u0dca\u0dc0\u0dcf\u0dc3 \u0d9a\u0dd9\u0dbb\u0dd2\u0dab. \u0d92 \u0dc4\u0dd0\u0dbb\u0dd4\u0dab\u0dd4 \u0dc0\u0dd2\u0da7 \u0d91\u0dc0\u0dd0\u0db1\u0dd2 \u0dc0\u0dd9\u0db1\u0dad\u0dca \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd0\u0db1\u0dd3\u0db8\u0d9a\u0dca \u0db4\u0dd2\u0dc5\u0dd2\u0db6\u0db3\u0dc0 \u0dc0\u0dcf\u0dbb\u0dca\u0dad\u0dcf \u0dc0\u0dd3 \u0db1\u0dd0\u0dad. \u0dc0\u0dc3\u0dbb \u0daf\u0dd9\u0d9a\u0d9a\u0dca \u0d87\u0dad\u0dd4\u0dc5\u0dad \u0dc3\u0dd2\u0dba \u0d94\u0dad\u0dca\u0dad\u0dd4\u0d9a\u0dbb\u0dd4\u0dc0\u0db1\u0dca \u0d91\u0dad\u0dbb\u0db8\u0dca \u0dc0\u0dd2\u0dc1\u0dcf\u0dbd \u0db4\u0dca\u200d\u0dbb\u0db8\u0dcf\u0dab\u0dba\u0d9a\u0dca \u0d85\u0dad\u0dd4\u0dbb\u0dd4\u0daf\u0dc4\u0db1\u0dca\u0dc0\u0dd3\u0db8 \u0db8\u0d9c\u0dd2\u0db1\u0dca \u0dc3\u0dd3\u0d85\u0dba\u0dd2\u0d92 \u0d86\u0dba\u0dad\u0db1\u0dba\u0dda \u0dc0\u0dd0\u0da9\u0db4\u0dd2\u0dc5\u0dd2\u0dc0\u0dd9\u0dbd \u0da0\u0dd3\u0db1\u0dba \u0dad\u0dd4\u0dc5 \u0dbb\u0dc4\u0dc3\u0dca \u0dad\u0ddc\u0dbb\u0dad\u0dd4\u0dbb\u0dd4 \u0dbb\u0dd0\u0dc3\u0dca\u0d9a\u0dd2\u0dbb\u0dd3\u0db8\u0dda \u0da2\u0dcf\u0dbd\u0dba \u0db6\u0dbb\u0db4\u0dad\u0dbd \u0d9a\u0da9\u0dcf\u0dc0\u0dd0\u0da7\u0dd3\u0db8\u0d9a\u0da7 \u0dbd\u0d9a\u0dca \u0dc0\u0dd6 \u0db6\u0dc0 \u0db1\u0dd2\u0dc0\u0dca\u0dba\u0ddd\u0d9a\u0dca \u0da7\u0dba\u0dd2\u0db8\u0dca\u0dc3\u0dca \u0db4\u0dd4\u0dc0\u0dad\u0dca\u0db4\u0dad \u0db4\u0dc0\u0dc3\u0dba\u0dd2.  \u0d91\u0dba \u0d94\u0dad\u0dca\u0dad\u0dd4 \u0dc3\u0dda\u0dc0\u0dcf\u0dc0\u0dbd \u0dad\u0ddc\u0dbb\u0dad\u0dd4\u0dbb\u0dd4 \u0d85\u0db1\u0dcf\u0dc0\u0dbb\u0dab\u0dba \u0dc0\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db8\u0dd1\u0dad \u0d89\u0dad\u0dd2\u0dc4\u0dcf\u0dc3\u0dba\u0dda \u0dad\u0db8\u0db1\u0dca \u0db8\u0dd4\u0dc4\u0dd4\u0dab\u0daf\u0dd4\u0db1\u0dca \u0db6\u0dbb\u0db4\u0dad\u0dbd\u0db8 \u0dc3\u0dd2\u0daf\u0dd4\u0dc0\u0dd3\u0db8\u0d9a\u0dca \u0db6\u0dc0 \u0db6\u0dbd\u0db0\u0dcf\u0dbb\u0dd3\u0dc4\u0dd4 \u0db4\u0dd0\u0dc0\u0dc3\u0dd6\u0dc4. "},
{"headline": "\u0db4\u0dc3\u0dd4\u0d9c\u0dd2\u0dba \u0dc3\u0dad\u0dd2\u0dba\u0dda \u0d85\u0db4 \u0db1\u0ddc\u0daf\u0dd0\u0db1 \u0dc3\u0dd2\u0da7\u0dd2 \u0d9a\u0dbb\u0dd4\u0dab\u0dd4 5\u0d9a\u0dca", "date": "2017 \u0db8\u0dd0\u0dba\u0dd2 21", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dad\u0dbb\u0db6\u0dcf\u0dbb\u0dd4 \u0dc0\u0dd4\u0dc0\u0dad\u0dca \u0dc1\u0dcf\u0dbb\u0dd3\u0dbb\u0dd2\u0d9a\u0dc0 \u0db1\u0dd2\u0dbb\u0ddd\u0d9c\u0dd3 \u0db4\u0dd4\u0daf\u0dca\u0d9c\u0dbd\u0dba\u0dd9\u0d9a\u0dd4 \u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0\u0da7 \u0db4\u0dc0\u0dad\u0dd2\u0db1 \u0db8\u0dad\u0dba \u0db8\u0dd2\u0dad\u0dca\u200d\u0dba\u0dcf\u0dc0\u0d9a\u0dca \u0db6\u0dc0 \u0db1\u0dc0\u0dad\u0db8 \u0db4\u0dbb\u0dca\u0dba\u0dda\u0dc2\u0dab\u0dba\u0d9a\u0dd2\u0db1\u0dca \u0dc3\u0db1\u0dcf\u0dae \u0dc0\u0dd3 \u0dad\u0dd2\u0db6\u0dda. \u0db8\u0dd9\u0db8 \u0db4\u0dbb\u0dca\u0dba\u0dda\u0dc2\u0dab\u0dba \u0dc3\u0db3\u0dc4\u0dcf \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0dc0\u0dd0\u0dc3\u0dd2\u0dba\u0db1\u0dca \u0dad\u0dd2\u0dc3\u0dca\u0db4\u0db1\u0dca \u0dbd\u0d9a\u0dca\u0dc2\u0dba\u0d9a \u0d9c\u0dda \u0dc0\u0ddb\u0daf\u0dca\u200d\u0dba \u0dc0\u0dcf\u0dbb\u0dca\u0dad\u0dcf \u0dba\u0ddc\u0daf\u0dcf \u0d9c\u0dd9\u0db1 \u0d87\u0dad. \u0d9a\u0dd2\u0dc3\u0dd2\u0daf\u0dd4 \u0dbb\u0ddd\u0d9c \u0dbd\u0d9a\u0dca\u0dc2\u0dab\u0dba\u0d9a\u0dca \u0db4\u0dd9\u0db1\u0dca\u0db1\u0dd4\u0db8\u0dca \u0db1\u0ddc\u0d9a\u0dbb\u0db1 \u0dad\u0dbb\u0db6\u0dcf\u0dbb\u0dd4 \u0db4\u0dd4\u0daf\u0dca\u0d9c\u0dbd\u0dba\u0db1\u0dca \u0d89\u0daf\u0dd2\u0dbb\u0dd2\u0dba\u0dda \u0daf\u0dd3 \u0dbb\u0ddd\u0d9c\u0dc0\u0dbd\u0da7 \u0dbd\u0d9a\u0dca\u0dc0\u0dd3\u0db8\u0dda \u0dc3\u0db8\u0dca\u0db7\u0dcf\u0dc0\u0dd2\u0dad\u0dcf\u0dc0\u0dda \u0d85\u0da9\u0dd4\u0dc0\u0d9a\u0dca \u0db1\u0ddc\u0dc0\u0db1 \u0db6\u0dc0 \u0db8\u0dd9\u0db8 \u0dc3\u0db8\u0dd3\u0d9a\u0dca\u0dc2\u0dab \u0dc0\u0dcf\u0dbb\u0dca\u0dad\u0dcf\u0dc0 \u0dc3\u0db3\u0dc4\u0db1\u0dca \u0d9a\u0dbb\u0dba\u0dd2. \u0d91\u0db8 \u0db1\u0dd2\u0dc3\u0dcf \"fat but fit\" \u0db1\u0dca\u200d\u0dba\u0dcf\u0dba \u0db8\u0dd2\u0db1\u0dca \u0d89\u0daf\u0dd2\u0dbb\u0dd2\u0dba\u0da7 \u0dc0\u0dbd\u0d82\u0d9c\u0dd4 \u0db1\u0ddc\u0dc0\u0db1 \u0db6\u0dc0 \u0d91\u0db8 \u0dc3\u0db8\u0dd3\u0d9a\u0dca\u0dc2\u0dab\u0dba \u0db8\u0dd9\u0dc4\u0dd9\u0dba\u0dc0\u0dd6 \u0dc0\u0ddb\u0daf\u0dca\u200d\u0dba\u0dc0\u0dbb\u0dd4 \u0db4\u0dc0\u0dc3\u0dad\u0dd2. \u0d9a\u0dcf\u0dbd\u0d9c\u0dd4\u0dab\u0dd2\u0d9a \u0dc0\u0dd2\u0db4\u0dbb\u0dca\u0dba\u0dcf\u0dc3 \u0dc4\u0dda\u0dad\u0dd4\u0dc0\u0dd9\u0db1\u0dca \u0daf\u0d9a\u0dca\u0dc2\u0dd2\u0dab\u0db0\u0dca\u200d\u0dbb\u0dd0\u0dc0\u0dba \u0dc4\u0dbb\u0dd2\u0dad \u0d9a\u0dbd\u0dcf\u0db4\u0dba\u0d9a\u0dca \u0db6\u0dc0\u0da7 \u0db4\u0dad\u0dca\u0dc0\u0dd9\u0db8\u0dd2\u0db1\u0dca \u0dad\u0dd2\u0db6\u0dd9\u0db1 \u0db6\u0dc0 \u0db4\u0dbb\u0dca\u0dba\u0dda\u0dc2\u0d9a\u0dba\u0ddd \u0db4\u0dc0\u0dc3\u0dad\u0dd2. \u0db4\u0dc3\u0dd4\u0d9c\u0dd2\u0dba \u0dc0\u0dc3\u0dbb \u0db4\u0db1\u0dc4 \u0d87\u0dad\u0dd4\u0dc5\u0dad \u0daf\u0d9a\u0dca\u0dc2\u0dd2\u0dab\u0db0\u0dca\u200d\u0dbb\u0dd0\u0dc0\u0dba\u0dda \u0dc0\u0dd2\u0dc0\u0dd2\u0db0 \u0dc3\u0dca\u0dae\u0dcf\u0db1 \u0da1\u0dcf\u0dba\u0dcf\u0dbb\u0dd6\u0db4\u0d9c\u0dad \u0d9a\u0dbb\u0db8\u0dd2\u0db1\u0dca \u0dc3\u0dd2\u0daf\u0dd4\u0d9a\u0dbb\u0db1 \u0dbd\u0daf \u0db4\u0dbb\u0dca\u0dba\u0dda\u0dc2\u0dab\u0dba\u0d9a\u0dd2\u0db1\u0dca \u0dc4\u0dd9\u0dc5\u0dd2\u0dc0\u0dd3 \u0d87\u0dad\u0dca\u0dad\u0dda \u0db0\u0dc0\u0dbd \u0dc0\u0dbb\u0dca\u0dab\u0dba\u0dd9\u0db1\u0dca \u0db4\u0dd0\u0dc0\u0dad\u0dd2 \u0db6\u0ddc\u0dc4\u0ddd \u0db4\u0dd9\u0daf\u0dd9\u0dc3\u0dca \u0dc4\u0dbb\u0dd2\u0dad \u0db4\u0dd0\u0dc4\u0dd0\u0d9c\u0dd0\u0db1\u0dca\u0dc0\u0dd9\u0db8\u0dd2\u0db1\u0dca \u0d87\u0dad\u0dd2 \u0db6\u0dc0\u0dba. \"\u0daf\u0d9a\u0dca\u0dc2\u0dd2\u0dab\u0db0\u0dca\u200d\u0dbb\u0dd0\u0dc0\u0dba \u0dc3\u0db8\u0dca\u0db4\u0dd6\u0dbb\u0dca\u0dab\u0dba\u0dd9\u0db1\u0dca\u0db8 \u0d9a\u0ddc\u0dc5 \u0db4\u0dd0\u0dc4\u0dd0\u0d9c\u0dd0\u0db1\u0dca\u0dc0\u0dd9\u0db1  \u0d91\u0d9a\u0d9a\u0dca \u0db1\u0dd0\u0dc4\u0dd0. \u0db1\u0db8\u0dd4\u0dad\u0dca \u0d85\u0db1\u0dcf\u0d9c\u0dad\u0dba\u0dda\u0daf\u0dd3 \u0d91\u0dba \u0daf\u0dd0\u0db1\u0da7 \u0dc0\u0da9\u0dcf \u0dc4\u0dbb\u0dd2\u0dad \u0db4\u0dd0\u0dc4\u0dd0\u0dba\u0dd9\u0db1\u0dca \u0dba\u0dd4\u0dad\u0dca \u0db4\u0dca\u200d\u0dbb\u0daf\u0dda\u0dc1\u0dba\u0d9a\u0dca \u0dc0\u0dd9\u0db1\u0dc0\u0dcf,\" \u0dba\u0db1\u0dd4\u0dc0\u0dd9\u0db1\u0dca \u0d91\u0d9a\u0dca\u0dc3\u0dd9\u0da7\u0dbb\u0dca \u0dc0\u0dd2\u0dc1\u0dca\u0dc0\u0dc0\u0dd2\u0daf\u0dca\u200d\u0dba\u0dcf\u0dbd\u0dba\u0dda \u0db8\u0dd0\u0da7\u0dca \u0d85\u0db8\u0dca\u0dc3\u0dca\u0db6\u0dbb\u0dd2 \u0db4\u0dd0\u0dc0\u0dc3\u0dd3\u0dba. \u0d86\u0d9c\u0db8\u0d9a\u0da7 \u0db1\u0dd0\u0db9\u0dd4\u0dbb\u0dd4 \u0dc0\u0dd6 \u0db4\u0dd4\u0daf\u0dca\u0d9c\u0dbd\u0dba\u0db1\u0dca\u0da7 \u0dc0\u0da9\u0dcf \u0d85\u0daf\u0dda\u0dc0\u0dc0\u0dcf\u0daf\u0dd3\u0db1\u0dca\u0d9c\u0dda \u0db6\u0dd4\u0daf\u0dca\u0db0\u0dd2 \u0db8\u0da7\u0dca\u0da7\u0db8 \u0d89\u0dc4\u0dc5 \u0db6\u0dc0 \u0db1\u0dc0 \u0dc3\u0db8\u0dd3\u0d9a\u0dca\u0dc2\u0dab \u0d9a\u0dd2\u0dc4\u0dd2\u0db4\u0dba\u0d9a\u0dd2\u0db1\u0dca \u0d85\u0db1\u0dcf\u0dc0\u0dbb\u0dab\u0dba \u0dc0\u0dd3 \u0dad\u0dd2\u0db6\u0dda. \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba\u0dba\u0dda \u0dc0\u0dd2\u0daf\u0dca\u200d\u0dba\u0dcf\u0da5\u0dba\u0db1\u0dca \u0db4\u0dd2\u0dbb\u0dd2\u0dc3\u0d9a\u0dca \u0d92\u0d9a\u0dcf\u0db6\u0daf\u0dca\u0db0\u0dc0 \u0d9a\u0dbb\u0db1 \u0dbd\u0daf \u0dc3\u0d82\u0d9b\u0dca\u200d\u0dba\u0dcf\u0db1 \u0dc0\u0dd2\u0dc1\u0dca\u0dbd\u0dda\u0dc2\u0dab \u0d85\u0db0\u0dca\u200d\u0dba\u0dba\u0db1 63 \u0d9a\u0dd2\u0db1\u0dca \u0db8\u0dda \u0db6\u0dc0 \u0dad\u0dc4\u0dc0\u0dd4\u0dbb\u0dd4 \u0dc0\u0dd3 \u0d87\u0dad. \u0d9a\u0dd9\u0dc3\u0dda \u0db1\u0db8\u0dd4\u0dad\u0dca \u0db8\u0dd3\u0da7 \u0db4\u0dd0\u0dc4\u0dd0\u0daf\u0dd2\u0dbd\u0dd2 \u0dc4\u0dda\u0dad\u0dd4\u0dc0\u0d9a\u0dca \u0dad\u0dc0\u0db8\u0dad\u0dca \u0d85\u0db1\u0dcf\u0dc0\u0dbb\u0dab\u0dba \u0dc0\u0dd3 \u0db1\u0dd0\u0dad\u0dd2 \u0db6\u0dc0 \u0dc3\u0db8\u0dd3\u0d9a\u0dca\u0dc2\u0dab \u0dc0\u0dcf\u0dbb\u0dca\u0dad\u0dcf\u0dc0\u0dda \u0dc3\u0db3\u0dc4\u0db1\u0dca \u0dc0\u0dd9\u0dba\u0dd2. \u0d91\u0db8\u0dd9\u0db1\u0dca\u0db8 \u0d9a\u0dd2\u0dc3\u0dd2\u0db8 \u0d86\u0d9c\u0db8\u0d9a\u0da7 \u0db1\u0dd0\u0db9\u0dd4\u0dbb\u0dd4 \u0db1\u0ddc\u0dc0\u0dd6 \u0db4\u0dd4\u0daf\u0dca\u0d9c\u0dbd\u0dba\u0db1\u0dca \u0dc0\u0dd0\u0da9\u0dd2 \u0db6\u0dd4\u0daf\u0dca\u0db0\u0dd2 \u0db8\u0da7\u0dca\u0da7\u0db8\u0d9a\u0dca \u0db4\u0dd9\u0db1\u0dca\u0db1\u0dd4\u0db8\u0dca \u0d9a\u0dbb \u0d87\u0dad\u0dad\u0dca \u0dc0\u0dba\u0dc3\u0dca\u0d9c\u0dad \u0dc0\u0dd3\u0db8\u0dad\u0dca \u0dc3\u0db8\u0d9f \u0d91\u0dc4\u0dd2 \u0db4\u0dbb\u0dad\u0dbb\u0dba \u0d85\u0da9\u0dd4\u0dc0\u0db1 \u0db6\u0dc0\u0daf \u0dc3\u0db8\u0dd3\u0d9a\u0dca\u0dc2\u0dab \u0dc0\u0dcf\u0dbb\u0dca\u0dad\u0dcf\u0dc0 \u0dc3\u0db3\u0dc4\u0db1\u0dca \u0d9a\u0dbb\u0dba\u0dd2. \u0db8\u0dda \u0dc0\u0db1\u0dc0\u0dd2\u0da7 \u0db8\u0dd2\u0dc4\u0dd2\u0db8\u0dad \u0dc3\u0dd2\u0da7\u0dd2\u0db1 \u0da0\u0dd3\u0da7\u0dcf\u0dc0\u0db1\u0dca \u0d9c\u0dda \u0db8\u0dd4\u0dc5\u0dd4 \u0d9c\u0dab\u0db1 \u0dc4\u0dad\u0dca\u0daf\u0dc4\u0dc3\u0dca \u0d91\u0d9a\u0dc3\u0dd3\u0dba\u0d9a\u0dca \u0db4\u0db8\u0dab\u0dd2. \u0dbd\u0ddc\u0dc0 \u0dc0\u0dda\u0d9c\u0dc0\u0dad\u0dca\u0db8 \u0dc3\u0dad\u0dcf \u0dc0\u0db1 \u0da0\u0dd3\u0da7\u0dcf \u0dbd\u0ddc\u0dc0\u0dd2\u0db1\u0dca \u0dad\u0dd4\u0dbb\u0db1\u0dca\u0dc0\u0dd3\u0db8 \u0dc0\u0dd9\u0dad \u0dc0\u0dda\u0d9c\u0dba\u0dd9\u0db1\u0dca\u0db8 \u0daf\u0dd2\u0dc0\u0dba\u0db8\u0dd2\u0db1\u0dca \u0dc3\u0dd2\u0da7\u0dd2\u0db1 \u0db6\u0dc0 \u0dbd\u0ddd\u0d9a \u0dc0\u0db1\u0da2\u0dd3\u0dc0\u0dd3 \u0dc3\u0d82\u0dbb\u0d9a\u0dca\u200d\u0dc2\u0d9a\u0dba\u0ddd \u0db4\u0dc0\u0dc3\u0dad\u0dd2. \u0d94\u0dc0\u0dd4\u0db1\u0dca \u0db4\u0dc0\u0dc3\u0db1\u0dca\u0db1\u0dda \u0d89\u0daf\u0dd2\u0dbb\u0dd2 \u0dc0\u0dc3\u0dbb \u0db4\u0dc4\u0dc5\u0ddc\u0dc0 \u0d87\u0dad\u0dd4\u0dc5\u0dad, \u0daf\u0dd0\u0db1\u0da7 \u0d89\u0dad\u0dd2\u0dbb\u0dd2 \u0dc0\u0dd3 \u0dc3\u0dd2\u0da7\u0dd2\u0db1 \u0da0\u0dd3\u0da7\u0dcf\u0dc0\u0db1\u0dca\u0d9c\u0dd9\u0db1\u0dca \u0dc3\u0dd2\u0dba\u0dba\u0da7 \u0db4\u0db1\u0dc3\u0dca\u0dad\u0dd4\u0db1\u0d9a\u0dca \u0dbd\u0ddc\u0dc0\u0dd2\u0db1\u0dca \u0dc3\u0db8\u0dd4\u0d9c\u0db1\u0dca\u0db1\u0dcf \u0db6\u0dc0\u0dba. \"\u0db8\u0dda\u0d9a \u0d85\u0dad\u0dd2\u0dc1\u0dba \u0dc4\u0dcf\u0db1\u0dd2\u0d9a\u0dbb \u0dad\u0dad\u0dca\u0dc0\u0dba\u0d9a\u0dca, \u0dc1\u0dd3\u0d9d\u0dca\u200d\u0dbb \u0db4\u0dc4\u0dad \u0dc0\u0dd0\u0da7\u0dd3\u0db8\u0d9a\u0dca. \u0db8\u0dd9\u0dba \u0dc0\u0dc5\u0d9a\u0dca\u0dc0\u0dcf \u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \u0d9a\u0da9\u0dd2\u0db1\u0db8\u0dd2\u0db1\u0dca \u0dba\u0db8\u0d9a\u0dca \u0d9a\u0dc5 \u0dba\u0dd4\u0dad\u0dd4 \u0dc0\u0dd9\u0db1\u0dc0\u0dcf.\" \u0dba\u0db1\u0dd4\u0dc0\u0dd9\u0db1\u0dca, \u0dc0\u0db1  \u0d9a\u0ddc\u0da7\u0dd2 \u0d86\u0dbb\u0d9a\u0dca\u0dc2\u0dab\u0dba \u0dc3\u0db3\u0dc4\u0dcf \u0db4\u0dd2\u0dc4\u0dd2\u0da7\u0dd4\u0dc0\u0dcf \u0d87\u0dad\u0dd2 \u0d9c\u0ddd\u0dbd\u0dd3\u0dba \u0dc3\u0d82\u0dc0\u0dd2\u0db0\u0dcf\u0db1\u0dba\u0dda \u0dc3\u0db7\u0dcf\u0db4\u0dad\u0dd2 \u0dbd\u0dd6\u0d9a\u0dca \u0dc4\u0db1\u0dca\u0da7\u0dbb\u0dca \u0db4\u0dd0\u0dc0\u0dc3\u0dd3\u0dba. \u0d85\u0dc0\u0dc1\u0dca\u200d\u0dba \u0db4\u0db8\u0dab\u0da7 \u0db1\u0dd2\u0db1\u0dca\u0daf \u0db1\u0ddc\u0dbd\u0dd0\u0db6\u0dd3\u0db8 \u0db1\u0dd2\u0dc3\u0dcf \u0dbb\u0dd6 \u0dc3\u0db4\u0dd4\u0dc0 \u0d89\u0d9a\u0dca\u0db8\u0db1\u0dd2\u0db1\u0dca \u0dc0\u0dd0\u0dc4\u0dd0\u0dbb\u0dd9\u0db1 \u0db6\u0dc0 \u0dc3\u0db8\u0dd3\u0d9a\u0dca\u0dc2\u0dab\u0dba\u0d9a\u0dd2\u0db1\u0dca \u0dad\u0dc4\u0dc0\u0dd4\u0dbb\u0dd4 \u0dc0\u0dd3 \u0dad\u0dd2\u0db6\u0dda. \u0db1\u0dd2\u0db1\u0dca\u0daf \u0db4\u0dd2\u0dc5\u0dd2\u0db6\u0db3\u0dc0 \u0d9a\u0dc5 \u0db4\u0dbb\u0dca\u0dba\u0dda\u0dc2\u0dab\u0dba\u0dd9\u0db1\u0dca \u0db4\u0dd9\u0db1\u0dd3 \u0d9c\u0ddc\u0dc3\u0dca \u0d87\u0dad\u0dca\u0dad\u0dda \u0daf\u0dd2\u0db1 \u0daf\u0dd9\u0d9a\u0d9a\u0dca \u0db1\u0dd2\u0dc3\u0dd2 \u0dbd\u0dd9\u0dc3 \u0db1\u0dd2\u0db1\u0dca\u0daf \u0db1\u0ddc\u0dbd\u0dd0\u0db6\u0dd3\u0db8 \u0db8\u0d9c\u0dd2\u0db1\u0dca \u0db4\u0dc0\u0dcf \u0d9a\u0dd9\u0db1\u0dd9\u0d9a\u0dd4\u0d9c\u0dda \u0dbb\u0dd6 \u0dc3\u0db4\u0dd4\u0dc0\u0da7 \"\u0dc3\u0dd0\u0dc5\u0d9a\u0dd2\u0dba \u0dba\u0dd4\u0dad\u0dd4\" \u0dc4\u0dcf\u0db1\u0dd2\u0dba\u0d9a\u0dca \u0dc3\u0dd2\u0daf\u0dd4\u0dc0\u0db1 \u0db6\u0dc0\u0dba. \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba\u0dba\u0dda \u0dc3\u0dbb\u0dc3\u0dc0\u0dd2 \u0dc3\u0dd2\u0dc3\u0dd4 \u0dc3\u0dd2\u0dc3\u0dd4\u0dc0\u0dd2\u0dba\u0db1\u0dca \u0dba\u0ddc\u0daf\u0dcf \u0d9c\u0db1\u0dd2\u0db8\u0dd2\u0db1\u0dca \u0db8\u0dd9\u0db8 \u0db4\u0dbb\u0dca\u0dba\u0dda\u0dc2\u0dab\u0dba \u0dc3\u0dd2\u0daf\u0dd4\u0d9a\u0dbb \u0dad\u0dd2\u0db6\u0dda. "},
{"headline": "\u0db8\u0dd4\u0dc3\u0dca\u0dbd\u0dd2\u0db8\u0dca \u0db4\u0dbd\u0dca\u0dbd\u0dd2\u0dc0\u0dbd\u0da7 \u0db4\u0dca\u200d\u0dbb\u0dc4\u0dcf\u0dbb '\u0dc4\u0dd9\u0dbd\u0dcf \u0daf\u0d9a\u0dd2\u0db1\u0dc0\u0dcf' - \u0d87\u0db8\u0dd9\u0dbb\u0dd2\u0d9a\u0dcf\u0dc0", "date": "2017 \u0db8\u0dd0\u0dba\u0dd2 21", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db8\u0dd4\u0dc3\u0dca\u0dbd\u0dd2\u0db8\u0dca \u0db4\u0dbd\u0dca\u0dbd\u0dd2\u0dc0\u0dbd\u0da7 \u0d91\u0dbd\u0dca\u0dbd\u0dc0\u0db1 \u0db4\u0dca\u200d\u0dbb\u0dc4\u0dcf\u0dbb \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc0\u0dc4\u0dcf\u0db8 \u0db4\u0dd2\u0dba\u0dc0\u0dbb \u0d9c\u0dd0\u0db1\u0dd3\u0db8\u0da7 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d86\u0dab\u0dca\u0da9\u0dd4\u0dc0 \u0d9a\u0da7\u0dba\u0dd4\u0dad\u0dd4 \u0d9a\u0dbb\u0db1\u0dd4 \u0d87\u0dad\u0dd0\u0dba\u0dd2 \u0db6\u0dbd\u0dcf\u0db4\u0ddc\u0dbb\u0ddc\u0dad\u0dca\u0dad\u0dd4\u0dc0\u0db1 \u0db6\u0dc0 \u0d87\u0db8\u0dd9\u0dbb\u0dd2\u0d9a\u0dcf \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf\u0dba \u0db4\u0dc0\u0dc3\u0dba\u0dd2.  \u0da7\u0dca\u0dc0\u0dd2\u0da7\u0dbb\u0dca \u0db4\u0dab\u0dd2\u0dc0\u0dd4\u0da9\u0dba\u0d9a\u0dca \u0db1\u0dd2\u0d9a\u0dd4\u0dad\u0dca\u0d9a\u0dbb\u0db8\u0dd2\u0db1\u0dca \u0d92 \u0db6\u0dc0 \u0db4\u0dc0\u0dc3\u0db1 \u0d9a\u0ddc\u0dc5\u0db9 \u0dc3\u0dd2\u0da7\u0dd2\u0db1 \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0dad\u0dcf\u0db1\u0dcf\u0db4\u0dad\u0dd2 \u0d85\u0dad\u0dd4\u0dbd\u0dca \u0d9a\u0dd9\u0dc2\u0db4\u0dca, \u0d95\u0db1\u0dd1\u0db8 \u0d86\u0d9c\u0db8\u0dd2\u0d9a \u0dc3\u0dca\u0dae\u0dcf\u0db1\u0dba\u0d9a\u0da7 \u0d91\u0dbd\u0dca\u0dbd\u0dc0\u0db1 \u0db4\u0dca\u200d\u0dbb\u0dc4\u0dcf\u0dbb \u0dc4\u0dd9\u0dbd\u0dcf \u0daf\u0dd0\u0d9a\u0dd2\u0dba \u0dba\u0dd4\u0dad\u0dd4 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dbb\u0dba\u0dd2.  \u0dad\u0dcf\u0db1\u0dcf\u0db4\u0dad\u0dd2\u0dc0\u0dbb\u0dba\u0dcf \u0d92 \u0db6\u0dc0 \u0dc3\u0db3\u0dc4\u0db1\u0dca \u0d9a\u0dbb\u0db1\u0dca\u0db1\u0dda \u0d89\u0dbb\u0dd2\u0daf\u0dcf (\u0db8\u0dd0\u0dba\u0dd2 21) \u0d85\u0dbd\u0dd4\u0dba\u0db8 \u0d9a\u0dd4\u0dbb\u0dd4\u0dab\u0dd1\u0d9c\u0dbd \u0db8\u0dcf\u0dc0\u0dbd\u0db4\u0dd2\u0da7\u0dd2\u0dba\u0dda \u0da2\u0dd4\u0db8\u0dca\u0db8\u0dcf \u0db8\u0dd4\u0dc3\u0dca\u0dbd\u0dd2\u0db8\u0dca \u0db4\u0dbd\u0dca\u0dbd\u0dd2\u0dba\u0da7 \u0d91\u0dbd\u0dca\u0dbd \u0dc0\u0dd6 \u0db4\u0dd9\u0da7\u0dca\u200d\u0dbb\u0ddd\u0dbd\u0dca \u0db6\u0ddd\u0db8\u0dca\u0db6 \u0db4\u0dca\u200d\u0dbb\u0dc4\u0dcf\u0dbb\u0dba \u0db4\u0dd2\u0dc5\u0dd2\u0db6\u0db3 \u0da7\u0dca\u0dc0\u0dd2\u0da7\u0dbb\u0dca \u0db4\u0dab\u0dd2\u0dc0\u0dd4\u0da9\u0dba\u0d9a\u0da7 \u0dc3\u0dd2\u0dba \u0db4\u0dca\u200d\u0dbb\u0dad\u0dd2\u0da0\u0dcf\u0dbb\u0dba \u0daf\u0d9a\u0dca\u0dc0\u0db8\u0dd2\u0db1\u0dd2.  \u0db4\u0dbd\u0dca\u0dbd\u0dd2\u0dba\u0dda \u0daf\u0dc4\u0db8\u0dca \u0d85\u0db0\u0dca\u200d\u0dba\u0dcf\u0db4\u0db1 \u0d9a\u0da7\u0dba\u0dd4\u0dad\u0dd4 \u0dc3\u0dd2\u0daf\u0dd4 \u0d9a\u0dbb\u0db1 \u0dc1\u0dcf\u0dbd\u0dcf\u0dc0\u0da7 \u0d91\u0dbd\u0dca\u0dbd \u0dc0\u0dd3 \u0d87\u0dad\u0dd2 \u0db4\u0dca\u200d\u0dbb\u0dc4\u0dcf\u0dbb\u0dba \u0db4\u0dd2\u0dc5\u0dd2\u0db6\u0db3\u0dc0 \u0db4\u0ddc\u0dbd\u0dd2\u0dc3\u0dd2\u0dba \u0db4\u0dbb\u0dd3\u0d9a\u0dca\u0dc2\u0dab \u0db4\u0dc0\u0dad\u0dca\u0dc0\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0dd2.  \u0db8\u0dda \u0dc3\u0dad\u0dd2\u0dba \u0d87\u0dad\u0dd4\u0dbd\u0dad \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db8\u0dd4\u0dc3\u0dca\u0dbd\u0dd2\u0db8\u0dca \u0db4\u0dbd\u0dca\u0dbd\u0dd2 \u0dad\u0dd4\u0db1\u0d9a\u0da7 \u0db8\u0dda \u0d86\u0d9a\u0dcf\u0dbb\u0dba\u0dd9\u0db1\u0dca \u0db4\u0dca\u200d\u0dbb\u0dc4\u0dcf\u0dbb \u0d91\u0dbd\u0dca\u0dbd \u0dc0\u0dd6 \u0db6\u0dc0 \u0db4\u0dd9\u0db1\u0dca\u0dc0\u0dcf \u0daf\u0dd9\u0db1 \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0dad\u0dcf\u0db1\u0dcf\u0db4\u0dad\u0dd2\u0dc0\u0dbb\u0dba\u0dcf, \u0db8\u0dda \u0db4\u0dca\u200d\u0dbb\u0dc4\u0dcf\u0dbb\u0dc0\u0dbd\u0da7 \u0dc3\u0db8\u0dca\u0db6\u0db1\u0dca\u0db0 \u0db4\u0dd4\u0daf\u0dca\u0d9c\u0dbd\u0dba\u0db1\u0dca \u0d89\u0d9a\u0dca\u0db8\u0db1\u0dd2\u0db1\u0dca \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd9\u0db1 \u0daf\u0dac\u0dd4\u0dc0\u0db8\u0dca \u0db4\u0dd0\u0db8\u0dd2\u0dab\u0dc0\u0dd3\u0db8\u0da7 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db6\u0dbd\u0db0\u0dcf\u0dbb\u0dd3\u0db1\u0dca \u0d9a\u0da7\u0dba\u0dd4\u0dad\u0dd4 \u0d87\u0dad\u0dd0\u0dba\u0dd2 \u0dba\u0db1\u0dca\u0db1 \u0dc3\u0dd2\u0dba \u0db6\u0dbd\u0dcf\u0db4\u0ddc\u0dbb\u0ddc\u0dad\u0dca\u0dad\u0dd4\u0dc0 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dbb\u0dba\u0dd2.  \u0db8\u0dd4\u0dc3\u0dca\u0dbd\u0dd2\u0db8\u0dca \u0db4\u0dbd\u0dca\u0dbd\u0dd2 \u0dc3\u0dc4 \u0dc0\u0dd9\u0dc5\u0dd9\u0db3 \u0dc0\u0dca\u200d\u0dba\u0dcf\u0db4\u0dcf\u0dbb \u0d89\u0dbd\u0d9a\u0dca\u0d9a \u0d9a\u0dbb \u0d9c\u0db1\u0dd2\u0db8\u0dd2\u0db1\u0dca \u0db4\u0dc3\u0dd4\u0d9c\u0dd2\u0dba \u0daf\u0dd2\u0db1\u0dc0\u0dbd \u0d91\u0dbd\u0dca\u0dbd \u0d9a\u0dd9\u0dbb\u0dd4\u0dab \u0dc0\u0dbb\u0dca\u0d9c\u0dc0\u0dcf\u0daf\u0dd3 \u0db4\u0dca\u200d\u0dbb\u0dc4\u0dcf\u0dbb \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d86\u0dab\u0dca\u0da9\u0dd4\u0dc0 \u0db1\u0dd2\u0dc3\u0dd2 \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dda \u0db1\u0dd0\u0dad\u0dca\u0db1\u0db8\u0dca \u0daf\u0dd0\u0da9\u0dd2 \u0d9a\u0dca\u200d\u0dbb\u0dd2\u0dba\u0dcf \u0db8\u0dcf\u0dbb\u0dca\u0d9c\u0dba\u0d9a\u0da7 \u0dba\u0db1 \u0db6\u0dc0\u0da7 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0\u0dda \u0db1\u0dd2\u0dba\u0ddd\u0da2\u0db1\u0dba \u0dc0\u0dd9\u0db1 \u0dc3\u0db8\u0dc3\u0dca\u0dad \u0db8\u0dd4\u0dc3\u0dca\u0dbd\u0dd2\u0db8\u0dca \u0db1\u0dd2\u0dba\u0ddd\u0da2\u0dd2\u0dad\u0dba\u0ddd \u0db4\u0dc3\u0dd4\u0d9c\u0dd2\u0dba \u0dc3\u0dad\u0dd2\u0dba\u0dda \u0d85\u0db1\u0dad\u0dd4\u0dbb\u0dd4 \u0d87\u0d9f\u0dc0\u0dd3\u0db8\u0d9a\u0dca \u0d9a\u0dc5\u0dc4.  \u0d91\u0d9a\u0dd3 \u0dc0\u0dbb\u0dca\u0d9c\u0dc0\u0dcf\u0daf\u0dd3 \u0db4\u0dca\u200d\u0dbb\u0dc4\u0dcf\u0dbb \u0db1\u0dad\u0dbb \u0d9a\u0dbb\u0dc0\u0dd3\u0db8\u0da7 \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0db8\u0dd9\u0db1\u0dca \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2\u0db8\u0dd2\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd9\u0dad \u0dbd\u0dd2\u0db4\u0dd2\u0dba\u0d9a\u0dca \u0dba\u0dd0\u0dc0\u0dd3\u0db8\u0da7 \u0dad\u0dd0\u0db4\u0dd0\u0dbd\u0dca \u0dc3\u0dc4 \u0db8\u0dd4\u0dc3\u0dca\u0dbd\u0dd2\u0db8\u0dca \u0d9a\u0da7\u0dba\u0dd4\u0dad\u0dd4 \u0db7\u0dcf\u0dbb \u0d85\u0db6\u0dca\u0daf\u0dd4\u0dbd\u0dca \u0dc4\u0dbd\u0dd3\u0db8\u0dca \u0d87\u0db8\u0dad\u0dd2\u0dc0\u0dbb\u0dba\u0dcf\u0d9c\u0dda \u0d9a\u0dcf\u0dbb\u0dca\u0dba\u0dcf\u0dbd\u0dba\u0dda \u0db4\u0dd0\u0dc0\u0dd0\u0dad\u0dca\u0dc0\u0dd4\u0db1 \u0dc3\u0dcf\u0d9a\u0da0\u0dca\u0da1\u0dcf\u0dc0\u0d9a \u0daf\u0dd3 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0\u0dda \u0dc3\u0dd2\u0da7\u0dd2\u0db1 \u0dc3\u0dd2\u0dba\u0dbd\u0dd4 \u0db8\u0dd4\u0dc3\u0dca\u0dbd\u0dd2\u0db8\u0dca \u0db8\u0dd0\u0dad\u0dd2 \u0d87\u0db8\u0dad\u0dd2\u0dc0\u0dbb\u0dd4\u0db1\u0dca \u0dad\u0dd3\u0db1\u0dca\u0daf\u0dd4 \u0d9a\u0dc5 \u0db6\u0dc0 \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd2\u0d9a \u0db4\u0d9a\u0dca\u0dc2\u0dba\u0dda \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0db8\u0dd4\u0da2\u0dd2\u0db6\u0dbb\u0dca \u0dbb\u0dc4\u0dca\u0db8\u0db1\u0dca \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba\u0da7 \u0db4\u0dd0\u0dc0\u0dc3\u0dd3\u0dba.  \u0d86\u0dab\u0dca\u0da9\u0dd4\u0dc0 \u0d89\u0dc4\u0dad \u0d9a\u0dd3 \u0db4\u0dca\u200d\u0dbb\u0dc4\u0dcf\u0dbb \u0db1\u0dad\u0dbb \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0db4\u0dd2\u0dba\u0dc0\u0dbb \u0db1\u0ddc\u0d9c\u0db1\u0dca\u0db1\u0dda \u0db1\u0db8\u0dca \u0db8\u0dd4\u0dc3\u0dca\u0dbd\u0dd2\u0db8\u0dca \u0db8\u0dc4\u0da2\u0db1 \u0db1\u0dd2\u0dba\u0ddd\u0da2\u0dd2\u0dad\u0dba\u0db1\u0dca \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0 \u0dad\u0dd4\u0dc5 \u0dc0\u0dd9\u0db1\u0db8 \u0d9a\u0dab\u0dca\u0da9\u0dcf\u0dba\u0db8\u0d9a\u0dca \u0dbd\u0dd9\u0dc3 \u0db4\u0dd9\u0db1\u0dd3 \u0dc3\u0dd2\u0da7\u0dd3\u0db8\u0da7 \u0d91\u0db8 \u0dc3\u0dcf\u0d9a\u0da0\u0dca\u0da1\u0dcf\u0dc0\u0dda \u0daf\u0dd3 \u0d92\u0d9a\u0db8\u0dad\u0dd2\u0d9a\u0dc0 \u0dad\u0dd3\u0db1\u0dca\u0daf\u0dd4 \u0d9a\u0dc5 \u0db6\u0dc0\u0dad\u0dca \u0d94\u0dc4\u0dd4 \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \u0db4\u0dc3\u0dd4\u0d9c\u0dd2\u0dba\u0daf\u0dcf \u0d9c\u0dcf\u0dbd\u0dca\u0dbd\u0dda \u0d89\u0dc3\u0dca\u0dbd\u0dcf\u0db8\u0dca \u0dc3\u0dcf\u0db1\u0dca\u0dad\u0dd4\u0dc0\u0dbb\u0dba\u0dd9\u0d9a\u0dd4\u0d9c\u0dda \u0dc3\u0ddc\u0dc4\u0ddc\u0db1\u0dca \u0d9a\u0ddc\u0dad \u0daf \u0d9a\u0dd2\u0dc3\u0dd2\u0dba\u0db8\u0dca \u0db4\u0dd2\u0dbb\u0dd2\u0dc3\u0d9a\u0dca \u0dc0\u0dd2\u0dc3\u0dd2\u0db1\u0dca \u0d9a\u0da9\u0dcf \u0db6\u0dd2\u0db3 \u0daf\u0db8\u0dcf \u0dad\u0dd2\u0db6\u0dd4\u0dab \u0d85\u0dad\u0dbb, \u0d87\u0dbd\u0dca\u0db4\u0dd2\u0da7\u0dd2\u0dba, \u0db4\u0dcf\u0db1\u0daf\u0dd4\u0dbb, \u0d85\u0d9a\u0dd4\u0dbb\u0dd0\u0dc3\u0dca\u0dc3 \u0d87\u0dad\u0dd4\u0dc5\u0dd4 \u0db4\u0dca\u200d\u0dbb\u0daf\u0dda\u0dc1\u0dc0\u0dbd \u0db8\u0dd4\u0dc3\u0dca\u0dbd\u0dd2\u0db8\u0dca \u0db4\u0dbd\u0dca\u0dbd\u0dd2 \u0dc3\u0dc4 \u0dc0\u0dca\u200d\u0dba\u0dcf\u0db4\u0dcf\u0dbb\u0dd2\u0d9a \u0dc3\u0dca\u0dae\u0dcf\u0db1 \u0d9a\u0dd2\u0dc4\u0dd2\u0db4\u0dba\u0d9a\u0da7 \u0daf \u0db4\u0dc3\u0dd4\u0d9c\u0dd2\u0dba \u0dc3\u0dad\u0dd2 \u0d9a\u0dd2\u0dc4\u0dd2\u0db4\u0dba \u0dad\u0dd4\u0dc5 \u0db4\u0dca\u200d\u0dbb\u0dc4\u0dcf\u0dbb \u0d91\u0dbd\u0dca\u0dbd \u0dc0\u0dd3 \u0dad\u0dd2\u0db6\u0dd4\u0dab\u0dd2.  \u0d91\u0dc4\u0dd9\u0dad\u0dca \u0d91\u0db8 \u0d9a\u0dd2\u0dc3\u0dd2\u0daf\u0dd4 \u0db4\u0dca\u200d\u0dbb\u0dc4\u0dcf\u0dbb\u0dba\u0d9a\u0dca \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db8\u0dd9\u0dad\u0dd9\u0d9a\u0dca \u0d9a\u0dd2\u0dc3\u0dd2\u0dc0\u0dd9\u0d9a\u0dd4\u0dad\u0dca \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd9\u0db1 \u0d87\u0dad\u0dd2 \u0db6\u0dc0\u0d9a\u0dca \u0dc0\u0dcf\u0dbb\u0dca\u0dad\u0dcf \u0dc0\u0dd3 \u0db1\u0dd0\u0dad.  "},
{"headline": null, "date": null, "news": ""},
{"headline": "\u0d86\u0db6\u0dcf\u0db0\u0dd2\u0dad \u0dc3\u0dd9\u0db6\u0dc5\u0dd4: \u0d86\u0dbb\u0d9a\u0dca\u0dc2\u0d9a \u0dbd\u0dda\u0d9a\u0db8\u0dca \u0dc3\u0dc4 \u0dc4\u0db8\u0dd4\u0daf\u0dcf\u0db4\u0dad\u0dd2\u0da7 \u0dc3\u0dd2\u0dad\u0dcf\u0dc3\u0dd2", "date": "2017 \u0db8\u0dd0\u0dba\u0dd2 21", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0dba\u0dd4\u0daf \u0dc4\u0db8\u0dd4\u0daf\u0dcf\u0dc0\u0dda \u0dc3\u0dda\u0dc0\u0dba\u0dda \u0db1\u0dd2\u0dbb\u0dad\u0dc0 \u0dc3\u0dd2\u0da7\u0dd2\u0dba\u0daf\u0dd3 \u0d86\u0db6\u0dcf\u0db0\u0dd2\u0dad \u0dc0\u0dd6 \u0dc3\u0dd9\u0db6\u0dc5\u0dd4\u0db1\u0dca \u0db4\u0dd2\u0dbb\u0dd2\u0dc3\u0d9a\u0da7 \u0dc0\u0dbb\u0db4\u0dca\u200d\u0dbb\u0dc3\u0dcf\u0daf \u0d85\u0dc4\u0dd2\u0db8\u0dd2 \u0d9a\u0dc5 \u0db6\u0dc0\u0da7 \u0d91\u0dbd\u0dca\u0dbd \u0dc0\u0dd6 \u0da0\u0ddd\u0daf\u0db1\u0dcf\u0dc0\u0d9a\u0dca \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d9a\u0dbb\u0dd4\u0dab\u0dd4 \u0daf\u0dd0\u0d9a\u0dca\u0dc0\u0dd3\u0db8 \u0db4\u0dd2\u0dab\u0dd2\u0dc3 \u0d86\u0dbb\u0d9a\u0dca\u0dc2\u0d9a \u0dbd\u0dda\u0d9a\u0db8\u0dca \u0d9a\u0dbb\u0dd4\u0dab\u0dcf\u0dc3\u0dda\u0db1 \u0dc4\u0dd9\u0da7\u0dca\u0da7\u0dd2\u0d86\u0dbb\u0da0\u0dca\u0da0\u0dd2 \u0dc3\u0dc4 \u0dc4\u0db8\u0dd4\u0daf\u0dcf\u0db4\u0dad\u0dd2 \u0dbd\u0dd4\u0dad\u0dd2\u0db1\u0db1\u0dca \u0da2\u0db1\u0dbb\u0dcf\u0dbd\u0dca \u0d9a\u0dca\u200d\u0dbb\u0dd2\u0dc1\u0dcf\u0db1\u0dca\u0dad \u0daf \u0dc3\u0dd2\u0dbd\u0dca\u0dc0\u0dcf \u0dc3\u0db3\u0dd4\u0daf\u0dcf (\u0db8\u0dd0\u0dba\u0dd2 22) \u0da2\u0dcf\u0dad\u0dd2\u0d9a \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0d9a\u0ddc\u0db8\u0dd2\u0dc3\u0db8 \u0dc4\u0db8\u0dd4\u0dc0\u0dda \u0db4\u0dd9\u0db1\u0dd3 \u0dc3\u0dd2\u0da7\u0dd3\u0db8\u0da7 \u0db1\u0dd2\u0dba\u0db8\u0dd2\u0dad\u0dba.  \u0d9a\u0dca\u200d\u0dbb\u0dd2\u0dba\u0dcf\u0db1\u0dca\u0dc0\u0dd2\u0dad \u0dc3\u0dda\u0dc0\u0dba\u0dda \u0db1\u0dd2\u0dbb\u0dad\u0dc0 \u0dc3\u0dd2\u0da7\u0dd2\u0dba\u0daf\u0dd3 \u0dc3\u0dd8\u0da2\u0dd4 \u0d91\u0dbd\u0dca\u0da7\u0dd3\u0da7\u0dd3\u0d8a \u0db4\u0dca\u200d\u0dbb\u0dc4\u0dcf\u0dbb\u0dba\u0d9a\u0da7 \u0dbd\u0d9a\u0dca \u0db1\u0ddc\u0dc0\u0dd6\u0dc0\u0dad\u0dca, \u0d9c\u0dd0\u0da7\u0dd4\u0db8\u0dca\u0dc0\u0dbd\u0da7 \u0dc3\u0db8\u0dca\u0db6\u0db1\u0dca\u0db0 \u0dc3\u0dd9\u0dc3\u0dd4 \u0d9a\u0dca\u200d\u0dbb\u0dd2\u0dba\u0dcf\u0d9a\u0dcf\u0dbb\u0d9a\u0db8\u0dca\u0dc0\u0dbd\u0daf\u0dd3 \u0d86\u0db6\u0dcf\u0db0\u0dd2\u0dad \u0dc0\u0dd6 \u0dad\u0db8\u0db1\u0dca\u0da7 \u0dc0\u0dba\u0dc3 \u0d85\u0dc0\u0dd4\u0dbb\u0dd4\u0daf\u0dd4 55 \u0dad\u0dd9\u0d9a\u0dca \u0dc4\u0dd2\u0db8\u0dd2 \u0dc0\u0dd0\u0da7\u0dd4\u0db4\u0dca \u0dc3\u0dc4 \u0daf\u0dd3\u0db8\u0db1\u0dcf\u0dad\u0dca, \u0d89\u0db1\u0dca\u0db4\u0dc3\u0dd4\u0dc0 \u0dc0\u0dd2\u0dc1\u0dca\u200d\u0dbb\u0dcf\u0db8 \u0d9c\u0dd0\u0db1\u0dd3\u0db8\u0dda \u0dc4\u0dd2\u0db8\u0dd2\u0d9a\u0db8\u0dad\u0dca \u0d85\u0dc4\u0dd2\u0db8\u0dd2 \u0d9a\u0dc5 \u0db6\u0dc0\u0da7 \u0da0\u0ddd\u0daf\u0db1\u0dcf \u0d9a\u0dbb\u0db8\u0dd2\u0db1\u0dca \u0d86\u0db6\u0dcf\u0db0\u0dd2\u0dad \u0dc3\u0dd9\u0db6\u0dc5\u0dd4\u0db1\u0dca \u0db4\u0dd2\u0dbb\u0dd2\u0dc3\u0d9a\u0dca \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0d9a\u0ddc\u0db8\u0dd2\u0dc3\u0db8\u0da7 \u0db4\u0dd0\u0db8\u0dd2\u0dab\u0dd2\u0dbd\u0dd2 \u0d9a\u0dbb \u0dad\u0dd2\u0db6\u0dda.  \u0dba\u0dd4\u0daf \u0dc4\u0db8\u0dd4\u0daf\u0dcf \u0d9c\u0dd0\u0db8\u0dd4\u0dab\u0dd4 \u0dc4\u0dda\u0dc0\u0dcf \u0db6\u0dc5\u0d87\u0dab\u0dd2\u0dba\u0dda \u0dc3\u0dda\u0dc0\u0dba\u0dda \u0db1\u0dd2\u0dbb\u0dad\u0dc0 \u0dc3\u0dd2\u0da7\u0dd2\u0dba\u0daf\u0dd3 \u0d91\u0dc3\u0dda \u0d86\u0db6\u0dcf\u0db0\u0dd2\u0dad \u0dc0\u0dd6 \u0dc3\u0dd9\u0db6\u0dc5\u0dd4\u0db1\u0dca \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dc3\u0dd4\u0d9c\u0dd2\u0dba \u0dc0\u0dc3\u0dbb\u0dda \u0dc3\u0dd0\u0db4\u0dca\u0dad\u0dd0\u0db8\u0dca\u0db6\u0dbb\u0dba\u0dda \u0d91\u0db8 \u0db4\u0dd9\u0dad\u0dca\u0dc3\u0db8 \u0d9c\u0ddc\u0db1\u0dd4 \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dc0\u0dda \u0d9a\u0ddd\u0db4\u0dca\u200d\u0dbb\u0dbd\u0dca \u0d86\u0dbb\u0dca\u0da9\u0dd3 \u0dc0\u0dd2\u0db8\u0dbd\u0dc3\u0dda\u0db1 \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0dc0\u0dd2\u0dc3\u0dd2\u0db1\u0dd2.   \u0d86\u0dbb\u0d9a\u0dca\u0dc2\u0d9a \u0dbd\u0dda\u0d9a\u0db8\u0dca\u0dc0\u0dbb\u0dba\u0dcf \u0dc3\u0dc4 \u0dc4\u0db8\u0dd4\u0daf\u0dcf\u0db4\u0dad\u0dd2\u0dc0\u0dbb\u0dba\u0dcf \u0d91\u0db8 \u0db4\u0dd9\u0dad\u0dca\u0dc3\u0db8\u0dda \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0ddd\u0dba.  \u0d94\u0dc0\u0dd4\u0db1\u0dca \"\u0db8\u0dc0\u0dca\u0db6\u0dd2\u0db8\u0dda \u0db1\u0ddc\u0dc3\u0dbd\u0d9a\u0dcf \u0dc4\u0dd0\u0dbb\u0dd2 \u0dc3\u0dd9\u0db6\u0dc5\u0dd4\u0db1\u0dca\u0d9c\u0dda \u0d91\u0d9a\u0db8\u0dd4\u0dad\u0dd4\u0dc0\" \u0db1\u0db8\u0dca \u0dc3\u0d82\u0dc0\u0dd2\u0db0\u0dcf\u0db1\u0dba\u0d9a\u0dca\u0daf \u0db4\u0dd2\u0dc4\u0dd2\u0da7\u0dd4\u0dc0\u0dcf\u0d9c\u0dd9\u0db1 \u0dad\u0dd2\u0db6\u0dda.  \u0d94\u0dc0\u0dd4\u0db1\u0dca\u0d9c\u0dda \u0db4\u0dd9\u0dad\u0dca\u0dc3\u0db8 \u0dc0\u0dd2\u0db7\u0dcf\u0d9c \u0d9a\u0dd2\u0dbb\u0dd3\u0db8\u0da7 \u0dad\u0dd3\u0dbb\u0dab\u0dba \u0d9a\u0dc5 \u0da2\u0dcf\u0dad\u0dd2\u0d9a \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0d9a\u0ddc\u0db8\u0dd2\u0dc3\u0db8 \u0dc3\u0db3\u0dd4\u0daf\u0dcf \u0d9a\u0ddc\u0db8\u0dd2\u0dc3\u0db8 \u0dc4\u0db8\u0dd4\u0dc0\u0dda \u0db4\u0dd9\u0db1\u0dd3 \u0dc3\u0dd2\u0da7\u0dd2\u0db1 \u0db8\u0dd9\u0db1\u0dca \u0db4\u0dc3\u0dd4\u0d9c\u0dd2\u0dba\u0daf\u0dcf \u0d94\u0dc0\u0dd4\u0db1\u0dca\u0da7 \u0dc3\u0dd2\u0dad\u0dcf\u0dc3\u0dd2 \u0db1\u0dd2\u0d9a\u0dd4\u0dad\u0dca \u0d9a\u0dc5\u0dda\u0dba.  \u0dc3\u0d9a\u0dca\u200d\u0dbb\u0dd3\u0dba \u0dc3\u0dda\u0dc0\u0dba\u0dda \u0db1\u0dd2\u0dbb\u0dad\u0dc0 \u0dc3\u0dd2\u0da7\u0dd2\u0dba\u0daf\u0dd3 \u0db4\u0dca\u200d\u0dbb\u0dc4\u0dcf\u0dbb\u0dc0\u0dbd\u0da7 \u0dc3\u0dd8\u0da2\u0dd4\u0dc0 \u0dc3\u0db8\u0dca\u0db6\u0db1\u0dca\u0db0 \u0db1\u0ddc\u0dc0\u0db1 \u0d9a\u0dca\u200d\u0dbb\u0dd2\u0dba\u0dcf\u0d9a\u0dcf\u0dbb\u0d9a\u0db8\u0dca \u0dc4\u0dda\u0dad\u0dd4\u0dc0\u0dd9\u0db1\u0dca \u0d86\u0db6\u0dcf\u0db0\u0dd2\u0dad \u0dc0\u0dd6 \u0dad\u0db8\u0db1\u0dca 20% \u0dad\u0dca 30% \u0dad\u0dca \u0d85\u0dad\u0dbb \u0d86\u0db6\u0dcf\u0db0 \u0dc3\u0dc4\u0dd2\u0dad \u0db4\u0dd4\u0daf\u0dca\u0d9c\u0dbd\u0dba\u0db1\u0dca \u0db6\u0dc0\u0da7 \u0dc0\u0ddb\u0daf\u0dca\u200d\u0dba\u0dc0\u0dbb\u0dd4\u0db1\u0dca \u0dc0\u0dd2\u0dc3\u0dd2\u0db1\u0dca \u0dc3\u0dc4\u0dad\u0dd2\u0d9a \u0d9a\u0dbb\u0db1\u0dd4 \u0dbd\u0dd0\u0db6 \u0dad\u0dd2\u0db6\u0dd2\u0dba\u0daf\u0dd3\u0dad\u0dca \u0dba\u0dd4\u0daf \u0dc4\u0db8\u0dd4\u0daf\u0dcf \u0db6\u0dbd\u0db0\u0dcf\u0dbb\u0dd3\u0db1\u0dca \u0dc0\u0dd2\u0dc3\u0dd2\u0db1\u0dca \u0dad\u0db8\u0db1\u0dca \u0d85\u0dad\u0dca\u0dc4\u0dd0\u0dbb \u0daf\u0db8\u0dcf \u0d87\u0dad\u0dd2 \u0db6\u0dc0\u0da7 \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0ddd \u0da0\u0ddd\u0daf\u0db1\u0dcf \u0d9a\u0dbb\u0dad\u0dd2. \u0d94\u0dc0\u0dd4\u0db1\u0dca \u0d86\u0db6\u0dcf\u0db0\u0dd2\u0dad \u0dc0\u0dd3 \u0dad\u0dd2\u0db6\u0dd9\u0db1\u0dca\u0db1\u0dda \u0dc3\u0d9a\u0dca\u200d\u0dbb\u0dd3\u0dba \u0dc3\u0dda\u0dc0\u0dba\u0dda \u0db1\u0dd2\u0dbb\u0dad\u0dc0 \u0dc3\u0dd2\u0da7\u0dd2\u0dba\u0daf\u0dd3 \u0dc3\u0dad\u0dd4\u0db1\u0dca\u0d9c\u0dda \u0db4\u0dca\u200d\u0dbb\u0dc4\u0dcf\u0dbb\u0dc0\u0dbd\u0da7 \u0dbd\u0d9a\u0dca\u0dc0\u0dd3\u0db8, \u0dc0\u0dd0\u0dc0\u0dca \u0dc4\u0ddd \u0d9c\u0d82\u0d9c\u0dcf \u0d87\u0dc5\u0daf\u0ddc\u0dc5 \u0d86\u0daf\u0dd2\u0dba\u0dda \u0dc0\u0dd0\u0da7\u0dd3 \u0dad\u0dd4\u0dc0\u0dcf\u0dbd \u0dc3\u0dd2\u0daf\u0dd4\u0dc0\u0dd3\u0db8, \u0dbb\u0dd2\u0dba \u0d85\u0db1\u0dad\u0dd4\u0dbb\u0dd4 \u0dc3\u0dc4 \u0d9c\u0dc3\u0dca \u0db1\u0d9c\u0dd2\u0daf\u0dca\u0daf\u0dd3 \u0d87\u0daf \u0dc0\u0dd0\u0da7\u0dd3\u0db8 \u0dc0\u0dd0\u0db1\u0dd2 \u0d9a\u0dbb\u0dd4\u0dab\u0dd4 \u0dc4\u0dda\u0dad\u0dd4\u0dc0\u0dd9\u0db1\u0dd2.  \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9c\u0dd4\u0dc0\u0db1\u0dca \u0dc4\u0db8\u0dd4\u0daf\u0dcf\u0dc0 \u0dc3\u0dc4 \u0db1\u0dcf\u0dc0\u0dd2\u0d9a \u0dc4\u0db8\u0dd4\u0daf\u0dcf\u0dc0\u0dda \u0dc3\u0dca\u0dc0\u0dba\u0dda \u0db1\u0dd2\u0dbb\u0dad\u0dc0 \u0dc3\u0dd2\u0da7\u0dd2\u0dba\u0daf\u0dd3 \u0dad\u0db8\u0db1\u0dca \u0dc4\u0dcf \u0dc3\u0db8\u0dcf\u0db1 \u0d86\u0db6\u0dcf\u0db0\u0dd2\u0dad \u0dad\u0dad\u0dca\u0dc0\u0dba\u0db1\u0dca\u0da7 \u0db4\u0dad\u0dca \u0dc0\u0dd6 \u0db4\u0dd2\u0dbb\u0dd2\u0dc3 \u0dc3\u0dd2\u0dba\u0dc5\u0dd4 \u0dc0\u0dd0\u0da7\u0dd4\u0db4\u0dca, \u0daf\u0dd3\u0db8\u0db1\u0dcf \u0dc3\u0dc4 \u0dc0\u0dd2\u0dc1\u0dca\u200d\u0dbb\u0dcf\u0db8 \u0dc0\u0dd0\u0da7\u0dd4\u0db4\u0dca \u0dc4\u0dd2\u0db8\u0dd2\u0d9a\u0db8\u0dca \u0dc3\u0dc4\u0dd2\u0dad\u0dc0 \u0dc0\u0dd2\u0dc1\u0dca\u200d\u0dbb\u0dcf\u0db8 \u0d9c\u0db1\u0dca\u0dc0\u0dcf \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0db4\u0dd9\u0dad\u0dca\u0dc3\u0db8\u0dda \u0dc3\u0db3\u0dc4\u0db1\u0dca \u0dc0\u0dda.  \u0d91\u0db6\u0dd0\u0dc0\u0dd2\u0db1\u0dca \u0dc3\u0dd8\u0da2\u0dd4 \u0d9c\u0dd0\u0da7\u0dd4\u0db8\u0dca\u0dc0\u0dbd\u0daf\u0dd3 \u0d86\u0db6\u0dcf\u0db0\u0dd2\u0dad \u0dc0\u0dd6 \u0dc3\u0dd9\u0db6\u0dc5\u0dd4\u0db1\u0dca\u0da7 \u0dc3\u0dc4 \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca\u0da7 \u0dbd\u0db6\u0dcf \u0daf\u0dd4\u0db1\u0dca \u0dc0\u0dd0\u0da7\u0dd4\u0db4\u0dca \u0dc3\u0dc4 \u0daf\u0dd3\u0db8\u0db1\u0dcf \u0dad\u0db8\u0db1\u0dca\u0da7\u0daf \u0dbd\u0db6\u0dcf \u0daf\u0dd9\u0db1 \u0db8\u0dd9\u0db1\u0dca \u0dc0\u0d9c \u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1\u0dca\u0db1\u0dd0\u0dba\u0dd2 \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0ddd \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0d9a\u0ddc\u0db8\u0dd2\u0dc3\u0db8\u0dd9\u0db1\u0dca \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2\u0dad\u0dd2.  "},
{"headline": "\u0dbb\u0da2 \u0dc3\u0dd0\u0db4 \u0db4\u0dd0\u0dbb\u0daf\u0dd4 \u0db4\u0dd9\u0db8 \u0db4\u0dad\u0dcf \u0dba\u0db1 \u0da2\u0db4\u0db1\u0dca \u0d9a\u0dd4\u0db8\u0dbb\u0dd2\u0dba\u0d9a\u0dca", "date": "2017 \u0db8\u0dd0\u0dba\u0dd2 18", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc3\u0dcf\u0db8\u0dcf\u0db1\u0dca\u200d\u0dba \u0dc0\u0dd0\u0dc3\u0dd2\u0dba\u0dd9\u0d9a\u0dd4 \u0dc0\u0dd2\u0dc0\u0dcf\u0dc4 \u0d9a\u0dbb \u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \u0da2\u0db4\u0db1\u0dca \u0dbb\u0dcf\u0da2 \u0d9a\u0dd4\u0db8\u0dcf\u0dbb\u0dd2\u0dba\u0d9a \u0dc3\u0dd2\u0dba \u0dbb\u0dcf\u0da2\u0d9a\u0dd3\u0dba\u0dad\u0dca\u0dc0\u0dba \u0d85\u0dad\u0dc4\u0dd0\u0dbb\u0dd3\u0db8\u0da7 \u0dad\u0dd3\u0dbb\u0dab\u0dba \u0d9a\u0dbb\u0dba\u0dd2. \u0d85\u0d9a\u0dd2\u0dc4\u0dd2\u0dad\u0ddd \u0d85\u0db0\u0dd2\u0dbb\u0dcf\u0da2\u0dca\u200d\u0dba\u0dba\u0dcf\u0d9c\u0dda \u0db4\u0dc5\u0db8\u0dd4 \u0db8\u0dd2\u0db1\u0dd2\u0db6\u0dd2\u0dbb\u0dd2\u0dba \u0dc0\u0db1 \u0db8\u0dcf\u0d9a\u0ddd \u0d9a\u0dd4\u0db8\u0dbb\u0dd2\u0dba \u0dc0\u0dd2\u0dc0\u0dcf\u0dc4 \u0d9c\u0dd2\u0dc0\u0dd2\u0dc3 \u0d9c\u0dd0\u0db1\u0dd3\u0db8\u0da7 \u0db1\u0dd2\u0dba\u0db8\u0dd2\u0dad\u0dc0 \u0d87\u0dad\u0dca\u0dad\u0dda \u0db1\u0dd3\u0dad\u0dd2 \u0dc3\u0db8\u0dcf\u0d9c\u0db8\u0d9a \u0dc3\u0dda\u0dc0\u0dba \u0d9a\u0dbb\u0db1 \u0d9a\u0dd9\u0dba\u0dd2 \u0d9a\u0ddc\u0db8\u0dd4\u0dbb\u0ddd \u0dc3\u0db8\u0d9f \u0dba. \u0daf\u0dd9\u0daf\u0dd9\u0db1\u0dcf\u0db8 \u0dc0\u0dd2\u0dc3\u0dd2\u0db4\u0dc3\u0dca \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0dc0\u0dd9\u0dad\u0dd2. \u0da7\u0ddd\u0d9a\u0dd2\u0dba\u0ddd \u0db1\u0dd4\u0dc0\u0dbb \u0dc0\u0dd2\u0dc1\u0dca\u0dc0\u0dc0\u0dd2\u0daf\u0dca\u200d\u0dba\u0dcf\u0dbd\u0dba\u0d9a \u0d85\u0db0\u0dca\u200d\u0dba\u0dcf\u0db4\u0db1\u0dba \u0dbd\u0db6\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0daf\u0dd3 \u0daf\u0dd9\u0daf\u0dd9\u0db1\u0dcf \u0db8\u0dd4\u0dbd\u0dd2\u0db1\u0dca\u0db8 \u0dc4\u0db8\u0dd4\u0dc0\u0dd3 \u0d87\u0dad\u0dca\u0dad\u0dda 2012 \u0dc0\u0dc3\u0dbb\u0dda\u0daf\u0dd3 \u0dba. \u0da2\u0db4\u0dcf\u0db1\u0dba\u0dda \u0dbb\u0dcf\u0da2\u0d9a\u0dd3\u0dba \u0db1\u0dd3\u0dad\u0dd2\u0dba\u0da7 \u0d85\u0db1\u0dd4\u0dc0 \u0dbb\u0dcf\u0da2 \u0d9a\u0dd4\u0db8\u0dcf\u0dbb\u0dd2\u0dba\u0d9a \u0dc0\u0dd2\u0dc3\u0dd2\u0db1\u0dca \u0dc3\u0dcf\u0db8\u0dcf\u0db1\u0dca\u200d\u0dba \u0db4\u0dd4\u0daf\u0dca\u0d9c\u0dbd\u0dba\u0dd9\u0d9a\u0dd4 \u0dc0\u0dd2\u0dc0\u0dcf\u0dc4 \u0d9c\u0dd2\u0dc0\u0dd2\u0dc3 \u0d9c\u0db1\u0dd4 \u0dbd\u0db6\u0db1\u0dca\u0db1\u0dda \u0db1\u0db8\u0dca \u0d87\u0dba \u0dbb\u0da2 \u0db4\u0dc0\u0dd4\u0dbd\u0dd9\u0db1\u0dca \u0d89\u0dc0\u0dad\u0dca\u0dc0\u0dd3\u0db8 \u0d85\u0db1\u0dd2\u0dc0\u0dcf\u0dbb\u0dca\u0dba \u0dc0\u0dd9\u0dba\u0dd2. \u0d89\u0dad\u0dd2\u0dc4\u0dcf\u0dc3\u0dba\u0dda \u0db4\u0dca\u200d\u0dbb\u0dae\u0db8 \u0dc0\u0dbb\u0da7 \u0da2\u0db4\u0db1\u0dca \u0dbb\u0da2 \u0db4\u0dc0\u0dd4\u0dbd\u0dda \u0d9a\u0dd4\u0db8\u0dcf\u0dbb\u0dd2\u0dba\u0d9a \u0dc0\u0dd2\u0dc3\u0dd2\u0db1\u0dca \u0dc3\u0dcf\u0db8\u0dcf\u0db1\u0dca\u200d\u0dba \u0dc0\u0dd0\u0dc3\u0dd2\u0dba\u0dd9\u0d9a\u0dd4 \u0dc0\u0dd2\u0dc0\u0dcf\u0dc4 \u0d9a\u0dbb\u0d9c\u0db1\u0dd4 \u0dbd\u0dd0\u0db6\u0dd4\u0dc0\u0dda 2005 \u0dc0\u0dc3\u0dbb\u0dda\u0daf\u0dd3 \u0dba. \u0d92 \u0db8\u0dcf\u0d9a\u0ddd \u0d9a\u0dd4\u0db8\u0dbb\u0dd2\u0dba\u0d9c\u0dda \u0db1\u0dd0\u0db1\u0dca\u0daf\u0dab\u0dd2\u0dba \u0dc0\u0db1 \u0dc3\u0dba\u0dcf\u0d9a\u0ddd \u0d9a\u0dd4\u0db8\u0dbb\u0dd2\u0dba \u0dc0\u0dd2\u0dc3\u0dd2\u0db1\u0dd2. \u0da7\u0ddd\u0d9a\u0dd2\u0dba\u0ddd \u0db1\u0d9c\u0dbb \u0dc3\u0db7\u0dcf\u0dc0\u0dda \u0db1\u0dcf\u0d9c\u0dbb\u0dd2\u0d9a \u0dc3\u0dd0\u0dbd\u0dc3\u0dd4\u0db8\u0dca\u0d9a\u0dbb\u0dd4\u0dc0\u0dd9\u0d9a\u0dd4 \u0dc3\u0db8\u0d9f \u0dc0\u0dd2\u0dc0\u0dcf\u0db4\u0dad\u0dca \u0d87\u0dba \u0dbb\u0dcf\u0da2\u0d9a\u0dd3\u0dba\u0dad\u0dca\u0dc0\u0dba \u0d85\u0dad\u0dc4\u0dd0\u0dbb \u0dc3\u0dcf\u0db8\u0dcf\u0db1\u0dca\u200d\u0dba \u0dc0\u0dd0\u0dc3\u0dd2\u0dba\u0dd9\u0d9a\u0dd4 \u0db6\u0dc0\u0da7 \u0db4\u0dad\u0dca\u0dc0\u0dd6 \u0db4\u0dc5\u0db8\u0dd4 \u0da2\u0db4\u0db1\u0dca \u0dbb\u0dcf\u0da2 \u0d9a\u0dd4\u0db8\u0dcf\u0dbb\u0dd2\u0d9a\u0dcf\u0dc0 \u0dbd\u0dd9\u0dc3 \u0d89\u0dad\u0dd2\u0dc4\u0dcf\u0dc3\u0d9c\u0dad \u0dc0\u0dd2\u0dba. \u0d85\u0db1\u0dad\u0dd4\u0dbb\u0dd4\u0dc0 \u0d91\u0d9a\u0dca \u0d9a\u0dcf\u0db8\u0dbb\u0dba\u0d9a\u0dca \u0db4\u0db8\u0dab\u0d9a\u0dca \u0dc3\u0dc4\u0dd2\u0dad \u0db8\u0dc4\u0dbd\u0dca \u0db1\u0dd2\u0dc0\u0dcf\u0dc3\u0dba\u0d9a \u0db4\u0daf\u0dd2\u0d82\u0da0\u0dd2 \u0dc0\u0dd6  \u0dc3\u0dba\u0dcf\u0d9a\u0ddd \u0d9a\u0dd4\u0db8\u0dbb\u0dd2\u0dba\u0da7 \u0db8\u0ddd\u0da7\u0dbb\u0dca \u0dbb\u0dae \u0db4\u0dd0\u0daf\u0dc0\u0dd3\u0db8 \u0dc3\u0dc4 \u0dc0\u0dd9\u0dc5\u0db3 \u0dc3\u0dd0\u0dbd\u0d9a\u0dd2\u0db1\u0dca \u0db7\u0dcf\u0dab\u0dca\u0da9 \u0db8\u0dd2\u0dbd\u0daf\u0dd3 \u0d9c\u0dd0\u0db1\u0dd3\u0db8 \u0dc0\u0dd0\u0db1\u0dd2 \u0dc3\u0dcf\u0db8\u0dcf\u0db1\u0dca\u200d\u0dba \u0da2\u0dd3\u0dc0\u0dd2\u0dad\u0dba\u0dda \u0d9a\u0dca\u200d\u0dbb\u0dd2\u0dba\u0dcf\u0d9a\u0dcf\u0dbb\u0d9a\u0db8\u0dca \u0db8\u0dd4\u0dbd \u0dc3\u0dd2\u0da7 \u0d89\u0d9c\u0dd9\u0db1\u0dd3\u0db8\u0da7 \u0dc3\u0dd2\u0daf\u0dd4\u0dc0\u0dd3 \u0dad\u0dd2\u0db6\u0dda. \u0dc3\u0dba\u0dcf\u0d9a\u0ddd \u0d9a\u0dd4\u0db8\u0dbb\u0dd2\u0dba, \u0d85\u0d9a\u0dd2\u0dc4\u0dd2\u0dad\u0ddd \u0d85\u0db0\u0dd2\u0dbb\u0dcf\u0da2\u0dca\u200d\u0dba\u0dba\u0dcf\u0d9c\u0dda \u0daf\u0dbb\u0dd4\u0dc0\u0db1\u0dca \u0d85\u0dad\u0dbb \u0dc3\u0dd2\u0da7\u0dd2\u0db1 \u0d91\u0d9a\u0db8 \u0daf\u0dd2\u0dba\u0dab\u0dd2\u0dba \u0dc0\u0dd9\u0dba\u0dd2. \u0d85\u0dc3\u0dd6\u0dad\u0dd4\u0db1\u0dca \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0d85\u0d9a\u0dd2\u0dc4\u0dd2\u0dad\u0ddd \u0d85\u0db0\u0dd2\u0dbb\u0dcf\u0da2\u0dca\u200d\u0dba\u0dba\u0dcf \u0daf \u0dad\u0db8 \u0dbb\u0dcf\u0da2\u0d9a\u0dcf\u0dbb\u0dd2\u0dc0\u0dbd\u0dd2\u0db1\u0dca \u0d89\u0dc0\u0dad\u0dca\u0dc0\u0dd2\u0dba \u0dba\u0dd4\u0dad\u0dd4 \u0db6\u0dc0\u0da7 \u0db4\u0dc3\u0dd4\u0d9c\u0dd2\u0dba \u0d85\u0d9c\u0ddd\u0dc3\u0dca\u0dad\u0dd4\u0dc0\u0dda \u0daf\u0dd3 \u0d87\u0d9f\u0dc0\u0dd3\u0db8\u0d9a\u0dca \u0d9a\u0dbb \u0dad\u0dd2\u0db6\u0dd4\u0dab\u0dd2. "},
{"headline": "\u0d85\u0dad\u0dd4\u0dbb\u0dd4\u0daf\u0dc4\u0db1\u0dca \u0dc0\u0dd6\u0dc0\u0ddd: \"\u0dbb\u0dd4\u0db4\u0dd2\u0dba\u0dbd\u0dca \u0d9a\u0ddd\u0da7\u0dd2\u0dba\u0d9a\u0da7 \u0dc0\u0da9\u0dcf \u0d9a\u0db4\u0dca\u0db4\u0db8\u0dca \u0d9c\u0dad\u0dca\u0dad\u0dcf\"", "date": "2017 \u0db8\u0dd0\u0dba\u0dd2 22", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d85\u0dad\u0dd4\u0dbb\u0dd4\u0daf\u0dc4\u0db1\u0dca \u0dc0\u0dd6 \u0dc3\u0dd2\u0dba \u0da5\u0dcf\u0dad\u0dd3\u0db1\u0dca \u0dbb\u0db3\u0dc0\u0dcf\u0d9c\u0dd9\u0db1 \u0dc3\u0dd2\u0da7\u0dd2\u0db1 \u0dc3\u0dca\u0dae\u0dcf\u0db1\u0dba\u0d9a\u0dca \u0db1\u0ddc\u0daf\u0db1\u0dca\u0db1\u0dcf \u0db1\u0db8\u0dd4\u0dad\u0dca \u0d94\u0dc0\u0dd4\u0db1\u0dca \u0db4\u0dd0\u0dc4\u0dd0\u0dbb\u0d9c\u0dd9\u0db1 \u0d9c\u0dd2\u0dba \u0db4\u0dd4\u0daf\u0dca\u0d9c\u0dbd\u0dba\u0dd2\u0db1\u0dca\u0d9c\u0dda \u0db1\u0db8\u0dca \u0d9c\u0db8\u0dca \u0d87\u0dad\u0dd4\u0dc5\u0dd4 \u0d85\u0db1\u0dd9\u0d9a\u0dd4\u0dad\u0dca \u0dc0\u0dd2\u0dc3\u0dca\u0dad\u0dbb \u0dad\u0db8\u0db1\u0dca \u0dc3\u0dad\u0dd4\u0dc0 \u0dad\u0dd2\u0db6\u0dd9\u0db1 \u0db6\u0dc0 \u0d85\u0dad\u0dd4\u0dbb\u0dd4\u0daf\u0dc4\u0db1\u0dca \u0dc0\u0dd6\u0dc0\u0db1\u0dca\u0d9c\u0dda \u0da5\u0dcf\u0dad\u0dd3\u0dc4\u0dd4 \u0db4\u0dc0\u0dc3\u0dad\u0dd2.  \u0dad\u0dca\u200d\u0dbb\u0dd2\u0d9a\u0dd4\u0dab\u0dcf\u0db8\u0dbd \u0db8\u0dc0\u0dd4\u0dc0\u0dbb\u0dd4\u0db1\u0dca\u0d9c\u0dda \u0dc3\u0d82\u0dc0\u0dd2\u0db0\u0dcf\u0db1\u0dba\u0dda \u0dc3\u0db7\u0dcf\u0db4\u0dad\u0dd2\u0db1\u0dd2 \u0dc3\u0dd9\u0db6\u0dc3\u0dca\u0dad\u0dd2\u0dba\u0db1\u0dca \u0daf\u0dda\u0dc0\u0dd3 \u0d92 \u0db6\u0dc0 \u0dc3\u0db3\u0dc4\u0db1\u0dca \u0d9a\u0dc5\u0dda \u0d85\u0dad\u0dd4\u0dbb\u0dd4\u0daf\u0db1\u0dca \u0dc0\u0dd6 \u0dc3\u0dd2\u0dba \u0da5\u0dcf\u0dad\u0dd3\u0db1\u0dca \u0db4\u0dd2\u0dc5\u0dd2\u0db6\u0db3\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc3\u0dd9\u0db1\u0dc3\u0dd4\u0dbb\u0dcf\u0daf\u0dcf (\u0db8\u0dd0\u0dba\u0dd2 20) \u0d9a\u0dc5 \u0db4\u0dca\u200d\u0dbb\u0d9a\u0dcf\u0dc1\u0dba\u0d9a\u0dca \u0db4\u0dd2\u0dc5\u0dd2\u0db6\u0db3\u0dc0 \u0db4\u0dca\u200d\u0dbb\u0dad\u0dd2\u0da0\u0dcf\u0dbb\u0dba \u0db4\u0dc5 \u0d9a\u0dbb\u0db8\u0dd2\u0db1\u0dd2.  \u0dba\u0dd4\u0daf \u0dc3\u0db8\u0dba\u0dda \u0d85\u0dad\u0dd4\u0dbb\u0dd4\u0daf\u0dc4\u0db1\u0dca \u0dc0\u0dd6\u0dc0\u0db1\u0dca \u0dbb\u0db3\u0dc0\u0dcf\u0d9c\u0dd9\u0db1 \u0dc3\u0dd2\u0da7\u0dd2\u0db1 \u0dc3\u0dca\u0dae\u0dcf\u0db1\u0dba\u0d9a\u0dca \u0dc3\u0db8\u0dca\u0db6\u0db1\u0dca\u0db0\u0dc0 \u0dad\u0ddc\u0dbb\u0dad\u0dd4\u0dbb\u0dd4\u0d9a\u0dca \u0dc4\u0dd9\u0dc5\u0dd2 \u0d9a\u0dbb\u0db1\u0dca\u0db1\u0dda \u0db1\u0db8\u0dca \u0d92 \u0db4\u0dd2\u0dc5\u0dd2\u0db6\u0db3\u0dc0 \u0dc3\u0ddc\u0dba\u0dcf \u0db6\u0dbd\u0db1 \u0db6\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc3\u0dd9\u0db1\u0dc3\u0dd4\u0dbb\u0dcf\u0daf\u0dcf \u0dc3\u0dcf\u0db8\u0dca\u0db4\u0dd6\u0dbb\u0dca \u0dc4\u0dd2\u0daf\u0dd3 \u0da2\u0db1\u0dc4\u0db8\u0dd4\u0dc0\u0d9a\u0dca \u0d85\u0db8\u0dad\u0db8\u0dd2\u0db1\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.  \u0dc3\u0dcf\u0db8\u0dca\u0db4\u0dd6\u0dbb\u0dca \u0db1\u0dc0 \u0daf\u0dd2\u0dc3\u0dcf \u0dbb\u0ddd\u0dc4\u0dbd \u0dc0\u0dd2\u0dc0\u0dd8\u0dad \u0d9a\u0dd2\u0dbb\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0da2\u0db1\u0dad\u0dcf\u0dc0 \u0d87\u0db8\u0dad\u0dd6 \u0da2\u0db1\u0db4\u0dad\u0dd2\u0dc0\u0dbb\u0dba\u0dcf, \u0d85\u0dad\u0dd4\u0dbb\u0dd4\u0daf\u0dc4\u0db1\u0dca \u0dc0\u0dd6\u0dc0\u0db1\u0dca \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db8\u0dd9\u0dad\u0dd9\u0d9a\u0dca \u0dbb\u0dd0\u0dc3\u0dca\u0d9a\u0dbb \u0d87\u0dad\u0dd2 \u0dc0\u0dcf\u0dbb\u0dca\u0dad\u0dcf \u0dc3\u0dd0\u0dc5\u0d9a\u0dd2\u0dbd\u0dca\u0dbd\u0da7 \u0d9c\u0dd9\u0db1 \u0d9a\u0dbb\u0dd4\u0dab\u0dd4 \u0dc3\u0ddc\u0dba\u0dcf \u0db6\u0dd0\u0dbd\u0dd3\u0db8\u0da7 \u0d9a\u0db8\u0dd2\u0da7\u0dd4\u0dc0\u0d9a\u0dca \u0db4\u0dad\u0dca \u0d9a\u0dbb\u0db1 \u0db6\u0dc0 \u0daf \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.  \"2015  \u0daf\u0dd3 \u0db8\u0db8 \u0dba\u0dcf\u0db4\u0db1\u0dda \u0dc4\u0dd2\u0db1\u0dca\u0daf\u0dd4 \u0dc0\u0dd2\u0daf\u0dca\u200d\u0dba\u0dcf\u0dbd\u0dba\u0dda \u0dc3\u0dd2\u0dc3\u0dd4 \u0daf\u0dbb\u0dd4\u0dc0\u0db1\u0dca \u0db4\u0dd2\u0dbb\u0dd2\u0dc3\u0d9a\u0dca \u0dc3\u0db8\u0d9c \u0da1\u0dcf\u0dba\u0dcf\u0dbb\u0dd6\u0db4\u0dba\u0d9a\u0da7 \u0db4\u0dd9\u0db1\u0dd3 \u0dc3\u0dd2\u0da7\u0dd2\u0dba\u0dcf. \u0d91\u0db8 \u0da1\u0dcf\u0dba\u0dcf\u0dbb\u0dd6\u0db4\u0dba \u0d85\u0db1\u0dca\u0dad\u0dbb\u0dca \u0da2\u0dcf\u0dbd\u0dba\u0da7 \u0db8\u0dd4\u0daf\u0dcf\u0dc4\u0dd0\u0dbb \u0dad\u0dd2\u0db6\u0dd4\u0db1\u0dda \u0dc3\u0dd2\u0dc3\u0dd4\u0db1\u0dca \u0d85\u0dad\u0dd4\u0dbb\u0dd4\u0daf\u0db1\u0dca\u0dc0 \u0d87\u0dad\u0dd2 \u0db6\u0dc0 \u0dc3\u0db3\u0dc4\u0db1\u0dca \u0d9a\u0dbb\u0db8\u0dd2\u0db1\u0dca,\" \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0db4\u0dd0\u0dc0\u0dc3\u0dd3\u0dba.  \"\u0db8\u0dda\u0d9a \u0daf\u0dda\u0dc1\u0db4\u0dcf\u0dc5\u0db1 \u0d85\u0db1\u0dca\u0dad\u0dc0\u0dcf\u0daf\u0dd3\u0db1\u0dca\u0d9c\u0dda \u0d9a\u0dd4\u0db8\u0db1\u0dca\u0dad\u0dca\u200d\u0dbb\u0dab\u0dba\u0d9a\u0dca. \u0d85\u0dad\u0dd4\u0dbb\u0dd4\u0daf\u0dc4\u0db1\u0dca \u0dc0\u0dd6\u0dc0\u0db1\u0dca \u0dc3\u0ddc\u0dba\u0dcf \u0d9c\u0dd0\u0db1\u0dd3\u0db8\u0da7 \u0db8\u0db8 \u0dc4\u0dd0\u0db8 \u0dc0\u0dd2\u0da7\u0db8 \u0dc3\u0dc4\u0dba\u0ddd\u0d9c\u0dba \u0daf\u0dd9\u0db1\u0dc0\u0dcf.\"  \u0d91\u0dc3\u0dda \u0dc3\u0dd2\u0dba \u0da5\u0dcf\u0dad\u0dd3\u0db1\u0dca \u0d85\u0dad\u0dd4\u0dbb\u0dd4\u0daf\u0dc4\u0db1\u0dca \u0d9a\u0dc5 \u0db4\u0dd4\u0daf\u0dca\u0d9c\u0dbd\u0dba\u0db1\u0dca \u0db4\u0dd2\u0dc5\u0dd2\u0db6\u0db3 \u0dc3\u0dd2\u0dba\u0dbd\u0dd4 \u0dad\u0ddc\u0dbb\u0dad\u0dd4\u0dbb\u0dd4 \u0dad\u0db8\u0db1\u0dca \u0dc3\u0dad\u0dd4\u0dc0 \u0dad\u0dd2\u0db6\u0dd9\u0db1 \u0db6\u0dc0 \u0d94\u0dc0\u0dd4\u0db1\u0dca \u0dc3\u0ddc\u0dba\u0db8\u0dd2\u0db1\u0dca \u0dc0\u0dc3\u0dbb \u0db1\u0db8\u0dba\u0d9a\u0dca \u0db8\u0dd4\u0dc5\u0dd4\u0dbd\u0dca\u0dbd\u0dda \u0d85\u0dbb\u0d9c\u0dbd\u0dba\u0d9a \u0db1\u0dd2\u0dbb\u0dad\u0dc0 \u0dc3\u0dd2\u0da7\u0dd2\u0db1 \u0dc3\u0dd9\u0db6\u0dc3\u0dca\u0dad\u0dd2\u0dba\u0db1\u0dca \u0daf\u0dda\u0dc0\u0dd3 \u0d87\u0dad\u0dd4\u0dc5\u0dd4 \u0da5\u0dcf\u0dad\u0dd3\u0dc4\u0dd4 \u0db4\u0dc0\u0dc3\u0dad\u0dd2.  \"\u0db8\u0d9c\u0dda \u0db4\u0dd4\u0dad\u0dcf\u0d9c\u0dda \u0db1\u0db8 \u0dc3\u0dd9\u0db6\u0dc3\u0dca\u0dad\u0dd2\u0dba\u0db1\u0dca \u0dbb\u0dda\u0d9c\u0db1\u0dca. 2008 \u0db8\u0dcf\u0dbb\u0dca\u0dad\u0dd4 19 \u0dc0\u0dd9\u0db1\u0dd2\u0daf\u0dcf \u0db4\u0dd2\u0dbd\u0dca\u0dbd\u0dd9\u0dba\u0dcf\u0db1\u0dca\u0d9c\u0dda \u0d9a\u0dbd\u0dca\u0dbd\u0dd2\u0dba\u0dda \u0db1\u0dcf\u0daf\u0db1\u0dca \u0dc4\u0dcf \u0db1\u0d9c\u0dd4\u0dbd\u0dda\u0dc3\u0dca \u0d9a\u0dd2\u0dba\u0db1 \u0daf\u0dd9\u0db1\u0dca\u0db1\u0dcf \u0d91\u0dba\u0dcf \u0db4\u0dd0\u0dc4\u0dd0\u0dbb\u0d9c\u0dd9\u0db1 \u0d9c\u0dd2\u0dba\u0dcf,\" \u0dc3\u0dd9\u0db6\u0dc3\u0dca\u0dad\u0dd2\u0dba\u0db1\u0dca \u0daf\u0dda\u0dc0\u0dd3 \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba\u0da7 \u0db4\u0dd0\u0dc0\u0dc3\u0dd3\u0dba. \"\u0dad\u0dca\u200d\u0dbb\u0dd2\u0d9a\u0dd4\u0dab\u0dcf\u0db8\u0dbd \u0db1\u0dcf\u0dc0\u0dd2\u0d9a \u0dc4\u0db8\u0dd4\u0daf\u0dcf \u0d9a\u0db3\u0dc0\u0dd4\u0dbb\u0dda \u0d89\u0db3\u0db1\u0dca \u0db1\u0dcf\u0daf\u0db1\u0dca \u0db8\u0da7 \u0d9a\u0ddd\u0dbd\u0dca \u0d91\u0d9a\u0d9a\u0dca \u0daf\u0dd4\u0db1\u0dca\u0db1\u0dcf \u0dbb\u0dd4\u0db4\u0dd2\u0dba\u0dbd\u0dca \u0dbd\u0d9a\u0dca\u0dc2\u0dba\u0d9a\u0dca \u0daf\u0dd4\u0db1\u0dca\u0db1\u0ddc\u0dad\u0dca \u0db4\u0dd4\u0dad\u0dcf \u0db1\u0dd2\u0daf\u0dc4\u0dc3\u0dca \u0d9a\u0dbb\u0db1\u0dc0\u0dcf \u0d9a\u0dd2\u0dba\u0dbd\u0dcf. \u0db4\u0dc3\u0dca\u0dc3\u0dda \u0db8\u0db8 \u0dbb\u0dd4\u0db4\u0dd2\u0dba\u0dbd\u0dca \u0dbd\u0d9a\u0dca\u0dc2\u0dba\u0d9a\u0dca \u0db1\u0dcf\u0daf\u0db1\u0dca\u0d9c\u0dda \u0d85\u0dad\u0da7\u0db8 \u0daf\u0dd4\u0db1\u0dca\u0db1\u0dcf. \u0db1\u0db8\u0dd4\u0dad\u0dca \u0db4\u0dd4\u0dad\u0dcf \u0db1\u0dd2\u0daf\u0dc4\u0dc3\u0dca \u0d9a\u0dc5\u0dda \u0db1\u0dd1,\" \u0d87\u0dba \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dcf\u0dba.  \"\u0db1\u0dcf\u0daf\u0db1\u0dca \u0daf\u0dd0\u0db1\u0da7\u0dad\u0dca \u0db8\u0da7 \u0db8\u0dd4\u0dab \u0d9c\u0dd0\u0dc4\u0dd9\u0db1\u0dc0\u0dcf. \u0db8\u0db8 \u0db8\u0dda \u0dad\u0ddc\u0dbb\u0dad\u0dd4\u0dbb\u0dd4 \u0dc3\u0d82\u0dc4\u0dd2\u0db3\u0dd2\u0dba\u0dcf \u0dba\u0dcf\u0db1\u0dca\u0dad\u0dca\u200d\u0dbb\u0dab\u0dba\u0dda \u0db1\u0dd2\u0dc5\u0db0\u0dcf\u0dbb\u0dd3\u0db1\u0dca\u0da7\u0dad\u0dca \u0dbd\u0db6\u0dcf \u0daf\u0dd4\u0db1\u0dca\u0db1\u0dcf,\" \u0db8\u0dc0\u0dd4\u0dc0\u0dbb\u0dd4\u0db1\u0dca\u0d9c\u0dda \u0dc3\u0d82\u0d9c\u0db8\u0dba\u0dda \u0dc3\u0db7\u0dcf\u0db4\u0dad\u0dd2\u0db1\u0dd2 \u0dc3\u0dd9\u0db6\u0dc3\u0dca\u0dad\u0dd2\u0dba\u0db1\u0dca \u0daf\u0dda\u0dc0\u0dd3 \u0db4\u0dc0\u0dc3\u0db1\u0dca\u0db1\u0dd3\u0dba.  \u0d85\u0dad\u0dd4\u0dbb\u0dd4\u0daf\u0dc4\u0db1\u0dca \u0dc0\u0dd6\u0dc0\u0db1\u0dca \u0dc3\u0db8\u0dca\u0db6\u0db1\u0dca\u0db0 \u0d9a\u0dcf\u0dbb\u0dca\u0dba\u0dcf\u0dbd\u0dba (OMP) \u0d89\u0dad\u0dcf \u0d89\u0d9a\u0dca\u0db8\u0db1\u0dd2\u0db1\u0dca \u0db4\u0dd2\u0dc4\u0dd2\u0da7\u0dd4\u0dc0\u0dd3\u0db8 \u0d87\u0dad\u0dd4\u0dc5\u0dd4 \u0db1\u0dd2\u0dbb\u0dca\u0daf\u0dda\u0dc1 \u0d9c\u0dab\u0db1\u0dcf\u0dc0\u0d9a\u0dca \u0dc3\u0d82\u0dc4\u0dd2\u0db3\u0dd2\u0dba\u0dcf \u0dba\u0dcf\u0db1\u0dca\u0dad\u0dca\u200d\u0dbb\u0dab \u0dc3\u0db3\u0dc4\u0dcf \u0dc0\u0dd6 \u0db4\u0dca\u200d\u0dbb\u0dc0\u0dd2\u0da0\u0dcf\u0dbb\u0db1 \u0d9a\u0dcf\u0dbb\u0dca\u0dba \u0dc3\u0dcf\u0db0\u0d9a \u0db6\u0dbd\u0d9a\u0dcf\u0dba \u0d86\u0dab\u0dca\u0da9\u0dd4\u0dc0\u0da7 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dc5 \u0db1\u0db8\u0dd4\u0dad\u0dca \u0d91\u0db8 \u0db1\u0dd2\u0dbb\u0dca\u0daf\u0dda\u0dc1 \u0db4\u0dd2\u0dc5\u0dd2\u0db4\u0dd0\u0daf\u0dd3\u0db8\u0da7 \u0dad\u0db8\u0db1\u0dca \u0db6\u0dd0\u0db3\u0dd3 \u0db1\u0ddc\u0dc3\u0dd2\u0da7\u0dd2\u0db1 \u0db6\u0dc0 \u0d9a\u0dd0\u0db6\u0dd2\u0db1\u0da7\u0dca \u0db4\u0dca\u200d\u0dbb\u0d9a\u0dcf\u0dc1\u0d9a \u0d85\u0db8\u0dcf\u0dad\u0dca\u200d\u0dba \u0dbb\u0dcf\u0da2\u0dd2\u0dad \u0dc3\u0dda\u0db1\u0dcf\u0dbb\u0dad\u0dca\u0db1 \u0db4\u0dd0\u0dc0\u0dc3\u0dd3\u0dba.  \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0\u0dda \u0dc3\u0db8\u0dca\u0db8\u0dad \u0d9a\u0dbb\u0d9c\u0dad\u0dca \u0db4\u0db1\u0dad \u0db4\u0dca\u200d\u0dbb\u0d9a\u0dcf\u0dbb OMP \u0d9a\u0dcf\u0dbb\u0dca\u0dba\u0dcf\u0dbd\u0dba \u0db4\u0dd2\u0dc4\u0dd2\u0da7\u0dd4\u0dc0\u0db1 \u0db8\u0dd9\u0db1\u0dca \u0dba\u0dd4\u0dbb\u0ddd\u0db4\u0dcf \u0dc3\u0d82\u0d9c\u0db8\u0dba, \u0d9c\u0dd0\u0da7\u0dd4\u0db8\u0dca \u0db1\u0dd2\u0dbb\u0dcf\u0d9a\u0dbb\u0dab\u0dba \u0db4\u0dd2\u0dc5\u0dd2\u0db6\u0db3 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0d9a\u0dab\u0dca\u0da9\u0dcf\u0dba\u0db8 (ICG) \u0d87\u0dad\u0dd4\u0dc5\u0dd4 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0db4\u0dca\u200d\u0dbb\u0da2\u0dcf\u0dc0 \u0daf \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d86\u0dab\u0dca\u0da9\u0dd4\u0dc0\u0dd9\u0db1\u0dca \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dbb \u0dad\u0dd2\u0db6\u0dda.  \u0d92 \u0db4\u0dd2\u0dc5\u0dd2\u0db6\u0db3\u0dc0 \u0dc3\u0ddc\u0dba\u0dcf \u0db6\u0dd0\u0dbd\u0dd3\u0db8\u0da7 \u0d9a\u0db8\u0dd2\u0da7\u0dd4\u0dc0\u0d9a\u0dca \u0db4\u0dad\u0dca \u0d9a\u0dbb\u0db1 \u0db6\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0db1\u0dd2\u0dc0\u0dda\u0daf\u0db1\u0dba \u0d9a\u0dc5\u0dda \u0d92 \u0d85\u0dad\u0dbb\u0dc0\u0dcf\u0dbb\u0dba\u0dda\u0dba.  OMP \u0d9a\u0dcf\u0dbb\u0dca\u0dba\u0dcf\u0dbd\u0dba \u0dc3\u0db8\u0dca\u0db6\u0db1\u0dca\u0db0 \u0db4\u0db1\u0dad \u0dc3\u0db8\u0dca\u0db8\u0dad \u0dc0\u0dd3 \u0dad\u0dd2\u0db6\u0dd2\u0dba\u0daf\u0dd3, \u0d91\u0db8 \u0d9a\u0dcf\u0dbb\u0dca\u0dba\u0dcf\u0dbd\u0dba \u0db1\u0ddc\u0db4\u0dd2\u0dc4\u0dd2\u0da7\u0dd4\u0dc0\u0dcf \u0d85\u0dbd\u0dd4\u0dad\u0dca \u0d9a\u0db8\u0dd2\u0da7\u0dd4\u0dc0\u0d9a\u0dca \u0db4\u0dad\u0dca\u0d9a\u0dd2\u0dbb\u0dd3\u0db8\u0dda \u0d85\u0dc0\u0dc1\u0dca\u200d\u0dba\u0dad\u0dcf\u0dc0\u0dba \u0d9a\u0dc0\u0dbb\u0d9a\u0dca \u0daf\u0dd0\u0dba\u0dd2 \u0dc3\u0db8\u0dcf\u0da2 \u0db8\u0dcf\u0db0\u0dca\u200d\u0dba \u0da2\u0dcf\u0dbd \u0d94\u0dc3\u0dca\u0dc3\u0dda \u0d87\u0dad\u0dd0\u0db8\u0dd4\u0db1\u0dca \u0db4\u0dca\u200d\u0dbb\u0dc1\u0dca\u0db1 \u0d9a\u0dbb \u0dad\u0dd2\u0db6\u0dd4\u0dab\u0dd2.  \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba \u0dc3\u0db8\u0d9c \u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0d85\u0daf\u0dc4\u0dc3\u0dca \u0daf\u0dd0\u0d9a\u0dca\u0dc0\u0dd6 \u0dc3\u0dd9\u0db6\u0dc3\u0dca\u0dad\u0dd2\u0dba\u0db1\u0dca \u0daf\u0dda\u0dc0\u0dd3: \"\u0d85\u0db4\u0dda  \u0dc3\u0db8\u0dd2\u0dad\u0dd2\u0dba\u0dda  \u0d85\u0db8\u0dca\u0db8\u0dbd\u0dcf \u0dc4\u0dd0\u0dad\u0dca\u0dad\u0dd1 \u0d85\u0da7 \u0daf\u0dd9\u0db1\u0dd9\u0d9a\u0dca \u0dc3\u0dd2\u0da7\u0dd2\u0dba\u0dcf. \u0db4\u0dc4\u0dc5\u0ddc\u0dc3\u0dca \u0daf\u0dd9\u0db1\u0dd9\u0d9a\u0dca \u0db8\u0dda \u0dc0\u0db1 \u0dc0\u0dd2\u0da7 \u0db8\u0dd2\u0dba \u0d9c\u0dd2\u0dc4\u0dd2\u0db1\u0dca,\" \u0dba\u0db1\u0dd4\u0dc0\u0dd9\u0db1\u0dca \u0dc3\u0dd2\u0dba \u0d85\u0dbb\u0d9c\u0dbd\u0dba\u0dda \u0d89\u0dad\u0dd2\u0dc4\u0dcf\u0dc3\u0dba \u0dc3\u0dd2\u0dc4\u0dd2\u0db4\u0dad\u0dca \u0d9a\u0dc5\u0dcf\u0dba. \"\u0d85\u0dad\u0dd4\u0dbb\u0dd4\u0daf\u0db1\u0dca \u0dc0\u0dd6\u0dc0\u0db1\u0dca \u0dc0\u0dd9\u0db1\u0dd4\u0dc0\u0dd9\u0db1\u0dca \u0dbd\u0d82\u0d9a\u0dcf\u0dc0\u0dda \u0dad\u0dd2\u0db6\u0dd4\u0dab\u0dd4 \u0dc3\u0dd1\u0db8 \u0d8b\u0daf\u0dca\u0d9d\u0ddd\u0dc2\u0dab\u0dba\u0d9a\u0da7\u0db8 \u0db8\u0db8 \u0dc3\u0dc4\u0db7\u0dcf\u0d9c\u0dd2 \u0dc0\u0dd4\u0db1\u0dcf. \u0d85\u0db4\u0dda \u0da5\u0dcf\u0dad\u0dd3\u0db1\u0dca \u0db4\u0dd0\u0dc4\u0dd0\u0dbb\u0d9c\u0dd9\u0db1 \u0d9c\u0dd2\u0dba \u0db6\u0ddc\u0dc4\u0ddd \u0daf\u0dd9\u0db1\u0dd9\u0d9a\u0dd4\u0d9c\u0dda \u0db1\u0db8\u0dca \u0d85\u0db4\u0dd2 \u0d92 \u0dad\u0dd0\u0db1\u0dca\u0dc0\u0dbd\u0daf\u0dd3 \u0dc4\u0dd9\u0dbd\u0dd2 \u0d9a\u0dc5\u0dcf. \u0dbb\u0dd4\u0db4\u0dd2\u0dba\u0dbd\u0dca \u0d9a\u0ddd\u0da7\u0dd2\u0dba\u0d9a\u0da7 \u0dc0\u0da9\u0dcf \u0d8b\u0db1\u0dca \u0d85\u0db4\u0dd9\u0db1\u0dca \u0d9a\u0db4\u0dca\u0db4\u0db8\u0dca \u0d9c\u0dad\u0dca\u0dad\u0dcf. \u0d85\u0db4\u0dd2 \u0da2\u0db1\u0dcf\u0db0\u0dd2\u0db4\u0dad\u0dd2\u0dad\u0dd4\u0db8\u0dcf\u0da7 \u0d9a\u0dd2\u0dba\u0db1\u0dca\u0db1\u0dda \u0dad\u0dc0\u0db8\u0dad\u0dca \u0dba\u0dc4\u0dad\u0dd2\u0db1\u0dca \u0da2\u0dd3\u0dc0\u0dad\u0dca\u0dc0\u0dd9\u0db1 \u0db8\u0dda \u0db8\u0dd2\u0db1\u0dd3\u0db8\u0dbb\u0dd4 \u0d9a\u0db4\u0dca\u0db4\u0db8\u0dca \u0d9a\u0dcf\u0dbb\u0dba\u0ddd \u0d85\u0dad\u0dca \u0d85\u0da9\u0d82\u0d9c\u0dd4\u0dc0\u0da7 \u0d9c\u0dd9\u0db1 \u0db4\u0dca\u200d\u0dbb\u0dc1\u0dca\u0dab \u0d9a\u0dbb\u0db1\u0dca\u0db1 \u0d9a\u0dd2\u0dba\u0dbd\u0dba\u0dd2,\" \u0d87\u0dba \u0db6\u0dd0\u0d9c\u0dd1\u0db4\u0dad\u0dca \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dbb\u0db1\u0dca\u0db1\u0dd3\u0dba.  "},
{"headline": "\"\u0d8b\u0dad\u0dd4\u0dbb\u0dd4 \u0d9a\u0ddc\u0dbb\u0dd2\u0dba\u0dcf\u0dc0\u0dd9\u0db1\u0dca \u0dad\u0dc0\u0dad\u0dca \u0db8\u0dd2\u0dc3\u0dba\u0dd2\u0dbd\u0dba\u0d9a\u0dca\"", "date": "2017 \u0db8\u0dd0\u0dba\u0dd2 21", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d8b\u0dad\u0dd4\u0dbb\u0dd4 \u0d9a\u0ddc\u0dbb\u0dd2\u0dba\u0dcf\u0dc0 \u0dad\u0dc0\u0dad\u0dca \u0db8\u0dd2\u0dc3\u0dba\u0dd2\u0dbd \u0d85\u0dad\u0dca\u0dc4\u0daf\u0dcf \u0db6\u0dd0\u0dbd\u0dd3\u0db8\u0d9a\u0dca \u0dc3\u0dd2\u0daf\u0dd4\u0d9a\u0dbb \u0d87\u0dad\u0dd2 \u0db6\u0dc0 \u0daf\u0d9a\u0dd4\u0dab\u0dd4 \u0d9a\u0ddc\u0dbb\u0dd2\u0dba\u0dcf\u0db1\u0dd4 \u0dc4\u0db8\u0dd4\u0daf\u0dcf\u0dc0 \u0db4\u0dc0\u0dc3\u0dba\u0dd2. \u0db8\u0dd3\u0da7 \u0db4\u0dd9\u0dbb \u0d8b\u0dad\u0dd4\u0dbb\u0dd4 \u0d9a\u0ddc\u0dbb\u0dd2\u0dba\u0dcf\u0dc0 \u0dc0\u0dd2\u0dc3\u0dd2\u0db1\u0dca \u0d85\u0dad\u0dca\u0dc4\u0daf\u0dcf \u0db6\u0dbd\u0db1\u0dd4 \u0dbd\u0dd0\u0db6\u0dd6 \u0d85\u0dc0\u0dc3\u0db1\u0dca \u0db8\u0dd2\u0dc3\u0dba\u0dd2\u0dbd \u0dad\u0dca\u200d\u0dbb\u0dd2\u0dad\u0dca\u0dc0\u0dba\u0da7 \u0dc0\u0da9\u0dcf \u0db8\u0dd9\u0dba \u0d9a\u0dd9\u0da7\u0dd2 \u0daf\u0dd4\u0dbb \u0dc0\u0dd2\u0dc4\u0dd2\u0daf\u0dd4\u0db8\u0dca \u0db8\u0dd2\u0dc3\u0dba\u0dd2\u0dbd\u0dba\u0d9a\u0dca \u0db6\u0dc0 \u0db0\u0dc0\u0dbd \u0db8\u0db1\u0dca\u0daf\u0dd2\u0dbb\u0dba \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba.  \u0db1\u0dc0\u0dad\u0db8 \u0d85\u0dad\u0dca\u0dc4\u0daf\u0dcf \u0db6\u0dd0\u0dbd\u0dd3\u0db8 \u0dc0\u0dcf\u0dbb\u0dca\u0dad\u0dcf \u0dc0\u0dd6\u0dba\u0dda, \u0db1\u0dca\u200d\u0dba\u0dc2\u0dca\u0da7\u0dd2\u0d9a \u0db4\u0dd4\u0db4\u0dd4\u0dbb\u0db1 \u0daf\u0dca\u200d\u0dbb\u0dc0\u0dca\u200d\u0dba \u0dc0\u0dd2\u0dc1\u0dcf\u0dbd \u0db4\u0dca\u200d\u0dbb\u0db8\u0dcf\u0dab\u0dba\u0d9a\u0dca \u0dc3\u0dc4\u0dd2\u0dad \u0dba\u0dd4\u0daf \u0dc1\u0dd3\u0dbb\u0dca\u0dc2\u0dba\u0d9a\u0dca \u0d9c\u0dd9\u0db1 \u0dba\u0dcf\u0dc4\u0dd0\u0d9a\u0dd2 \u0db1\u0dc0 \u0dc0\u0dbb\u0dca\u0d9c\u0dba\u0d9a \u0db8\u0dd2\u0dc3\u0dba\u0dd2\u0dbd\u0dba\u0d9a\u0dca \u0d85\u0dad\u0dca\u0dc4\u0daf\u0dcf \u0db6\u0dd0\u0dbd\u0dd6 \u0db6\u0dc0 \u0d8b\u0dad\u0dd4\u0dbb\u0dd4 \u0d9a\u0ddc\u0dbb\u0dd2\u0dba\u0dcf\u0dc0 \u0db1\u0dd2\u0dc0\u0dda\u0daf\u0db1\u0dba \u0d9a\u0dd2\u0dbb\u0dd3\u0db8\u0dd9\u0db1\u0dca \u0dc3\u0dad\u0dd2\u0dba\u0d9a\u0da7 \u0db4\u0dc3\u0dd4\u0dc0\u0dba. \u0d91\u0dba \u0dc0\u0dcf\u0dbb\u0dca\u0dad\u0dcf\u0dc0\u0dd3\u0db8\u0dd9\u0db1\u0dca \u0db4\u0dc3\u0dd4 \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd3\u0db1\u0dca \u0daf\u0dd0\u0da9\u0dd2 \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dbb\u0db8\u0dd2\u0db1\u0dca \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0d8b\u0dad\u0dd4\u0dbb\u0dd4 \u0d9a\u0ddc\u0dbb\u0dd2\u0dba\u0dcf\u0dc0 \u0d91\u0dc0\u0dd0\u0db1\u0dd2 \u0db8\u0dd2\u0dc3\u0dba\u0dd2\u0dbd \u0d85\u0dad\u0dca\u0dc4\u0daf\u0dcf \u0db6\u0dd0\u0dbd\u0dd3\u0db8\u0d9a\u0dca \u0dba\u0dc5\u0dd2\u0dad\u0dca \u0dc3\u0dd2\u0daf\u0dd4 \u0db1\u0ddc\u0d9a\u0dc5 \u0dba\u0dd4\u0dad\u0dd4 \u0db6\u0dc0\u0dba. \u0db8\u0dd9\u0db8 \u0db8\u0dd2\u0dc3\u0dba\u0dd2\u0dbd \u0d85\u0dad\u0dca\u0dc4\u0daf\u0dcf\u0db6\u0dd0\u0dbd\u0dd3\u0db8 \"\u0dc3\u0dcf\u0dc4\u0dc3\u0dd2\u0d9a \u0dc3\u0dc4 \u0dc0\u0d9c\u0d9a\u0dd3\u0db8\u0dca \u0dc0\u0dd2\u0dbb\u0dc4\u0dd2\u0dad\" \u0d9a\u0dca\u200d\u0dbb\u0dd2\u0dba\u0dcf\u0dc0\u0d9a\u0dca \u0db6\u0dc0 \u0daf\u0d9a\u0dd4\u0dab\u0dd4 \u0d9a\u0ddc\u0dbb\u0dd2\u0dba\u0dcf\u0dc0\u0dda \u0dc0\u0dd2\u0daf\u0dda\u0dc1 \u0d85\u0db8\u0dcf\u0dad\u0dca\u200d\u0dba\u0d82\u0dc1\u0dba \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba. \u0db8\u0dd9\u0dba \u0da2\u0db4\u0db1\u0dca \u0db8\u0dd4\u0dc4\u0dd4\u0daf\u0dd4 \u0d9a\u0dbd\u0dcf\u0db4\u0dba \u0daf\u0dd9\u0dc3\u0da7 \u0d9a\u0dd2\u0dbd\u0ddd \u0db8\u0dd3\u0da7\u0dbb 560\u0d9a\u0dca \u0db4\u0db8\u0dab \u0daf\u0dd4\u0dbb \u0db4\u0dd2\u0dba\u0dcf\u0dc3\u0dbb \u0d9a\u0dbb \u0d87\u0dad\u0dd2 \u0db6\u0dc0 \u0daf\u0d9a\u0dd4\u0dab\u0dd4 \u0d9a\u0ddc\u0dbb\u0dd2\u0dba\u0dcf\u0db1\u0dd4 \u0db6\u0dbd\u0db0\u0dcf\u0dbb\u0dd3\u0dc4\u0dd4 \u0db4\u0dc0\u0dc3\u0dad\u0dd2.  \u0db4\u0dc3\u0dd4\u0d9c\u0dd2\u0dba \u0dc3\u0dad\u0dd2\u0dba\u0dda \u0d85\u0dad\u0dca\u0dc4\u0daf\u0dcf \u0db6\u0dd0\u0dbd\u0dd6 \u0db8\u0dd2\u0dc3\u0dba\u0dd2\u0dbd\u0dba \u0d9a\u0dd2\u0dbd\u0ddd \u0db8\u0dd3\u0da7\u0dbb 700\u0d9a\u0dca \u0db4\u0db8\u0dab \u0daf\u0dd4\u0dbb\u0d9a\u0da7 \u0dc0\u0dd2\u0daf \u0d87\u0dad\u0dd2\u0db6\u0dc0 \u0dc0\u0dcf\u0dbb\u0dca\u0dad\u0dcf \u0dc0\u0dd2\u0dba. \u0db8\u0dd9\u0db8 \u0dc0\u0dc3\u0dbb \u0d87\u0dad\u0dd4\u0dc5\u0dad \u0d8b\u0dad\u0dd4\u0dbb\u0dd4 \u0d9a\u0ddc\u0dbb\u0dd2\u0dba\u0dcf\u0dc0 \u0d85\u0dad\u0dca\u0dc4\u0daf\u0dcf \u0db6\u0dd0\u0dbd\u0dd6 \u0dc3\u0dd2\u0dba\u0dbd\u0dd4\u0db8 \u0db8\u0dd2\u0dc3\u0dba\u0dd2\u0dbd \u0dc3\u0dcf\u0dbb\u0dca\u0dae\u0d9a \u0db1\u0ddc\u0dc0\u0dd6 \u0db1\u0db8\u0dd4\u0dad\u0dca \u0d92 \u0dc3\u0dd2\u0dba\u0dbd\u0dd4 \u0d85\u0dad\u0dca\u0dc4\u0daf\u0dcf \u0db6\u0dd0\u0dbd\u0dd3\u0db8\u0dca \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd3\u0db1\u0dca\u0d9c\u0dda \u0d9a\u0ddc\u0db1\u0dca\u0daf\u0dda\u0dc3\u0dd2 \u0d9a\u0da9\u0d9a\u0dbb \u0d87\u0dad. \u0d91\u0db8 \u0d9a\u0dca\u200d\u0dbb\u0dd2\u0dba\u0dcf\u0d9a\u0dcf\u0dbb\u0d9a\u0db8\u0dca \u0dc4\u0dda\u0dad\u0dd4\u0dc0\u0dd9\u0db1\u0dca \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf\u0dba \u0dc3\u0db8\u0d9f \u0d9c\u0dd0\u0da7\u0dd4\u0db8\u0dca\u0d9a\u0dcf\u0dbb\u0dd3 \u0dad\u0dad\u0dca\u0dc0\u0dba\u0d9a\u0dca \u0db1\u0dd2\u0dbb\u0dca\u0db8\u0dcf\u0dab\u0dba \u0dc0\u0dd2\u0dba. \u0d8b\u0dad\u0dd4\u0dbb\u0dd4 \u0d9a\u0ddc\u0dbb\u0dd2\u0dba\u0dcf\u0dc0 \u0daf\u0dd2\u0d9c\u0dd2\u0db1\u0dca \u0daf\u0dd2\u0d9c\u0da7\u0db8 \u0dc3\u0dd2\u0daf\u0dd4\u0d9a\u0dbb\u0db1 \u0db8\u0dd2\u0dc3\u0dba\u0dd2\u0dbd \u0d85\u0dad\u0dca\u0dc4\u0daf\u0dcf \u0db6\u0dd0\u0dbd\u0dd3\u0db8\u0dca\u0dc0\u0dbd\u0da7 \u0db4\u0dca\u200d\u0dbb\u0dad\u0dd2\u0da0\u0dcf\u0dbb \u0dc0\u0dc1\u0dba\u0dd9\u0db1\u0dca \u0d87\u0db8\u0dbb\u0dd2\u0d9a\u0dcf\u0dc0 \u0d9a\u0ddc\u0dbb\u0dd2\u0dba\u0dcf\u0db1\u0dd4 \u0d85\u0dbb\u0dca\u0db0\u0daf\u0dca\u0dc0\u0dd3\u0db4\u0dba \u0dc0\u0dd9\u0dad \u0db4\u0dca\u200d\u0dbb\u0dc4\u0dcf\u0dbb\u0d9a \u0db1\u0dde\u0d9a\u0dcf \u0dba\u0dd0\u0dc0\u0dd6 \u0d85\u0dad\u0dbb \u0daf\u0d9a\u0dd4\u0dab\u0dd4 \u0d9a\u0ddc\u0dbb\u0dd2\u0dba\u0dcf\u0dc0 \u0dad\u0dd4\u0dc5 \u0dc3\u0dd2\u0dba \u0db8\u0dd2\u0dc3\u0dba\u0dd2\u0dbd \u0d86\u0dbb\u0d9a\u0dca\u0dc2\u0dab \u0db4\u0daf\u0dca\u0db0\u0dad\u0dd2\u0dba \u0dc3\u0dca\u0dae\u0dcf\u0db4\u0db1\u0dba \u0d9a\u0dd2\u0dbb\u0dd3\u0db8\u0da7 \u0daf \u0d9a\u0da7\u0dba\u0dd4\u0dad\u0dd4 \u0d9a\u0dc5\u0dda\u0dba. \u0d9a\u0ddc\u0dbb\u0dd2\u0dba\u0dcf\u0db1\u0dd4 \u0d85\u0dbb\u0dca\u0db0\u0daf\u0dca\u0dc0\u0dd3\u0db4\u0dba \u0dc0\u0dd9\u0dad\u0da7 \u0db1\u0dcf\u0dc0\u0dd2\u0d9a \u0db4\u0dca\u200d\u0dbb\u0dc4\u0dcf\u0dbb\u0d9a \u0db6\u0dbd\u0d87\u0dab\u0dd2\u0dba\u0d9a\u0dca \u0dba\u0dd9\u0daf\u0dc0\u0dd3\u0db8\u0da7 \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0dc4\u0db8\u0dd4\u0daf\u0dcf\u0dc0 \u0db4\u0dd2\u0dba\u0dc0\u0dbb \u0d9c\u0dd0\u0db1\u0dd3\u0db8\u0dad\u0dca \u0dc3\u0db8\u0d9c \u0d91\u0db8 \u0d9a\u0dbd\u0dcf\u0db4\u0dba \u0dad\u0dd4\u0dc5 \u0d8b\u0dab\u0dd4\u0dc3\u0dd4\u0db8\u0dca \u0dad\u0dad\u0dca\u0dc0\u0dba\u0d9a\u0dca \u0db8\u0dad\u0dd4\u0dc0\u0dd9\u0db8\u0dd2\u0db1\u0dca \u0db4\u0dc0\u0dad\u0dd3. \u0d8b\u0dad\u0dd4\u0dbb\u0dd4 \u0d9a\u0ddc\u0dbb\u0dd2\u0dba\u0dcf\u0db1\u0dd4 \u0d85\u0dbb\u0dca\u0db6\u0dd4\u0daf\u0dba \u0dc3\u0dcf\u0d9a\u0da0\u0dca\u0da1\u0dcf \u0db8\u0dcf\u0dbb\u0dca\u0d9c\u0dba\u0dd9\u0db1\u0dca \u0dc0\u0dd2\u0dc3\u0db3\u0dcf \u0d9c\u0dd0\u0db1\u0dd3\u0db8\u0da7 \u0dad\u0db8\u0db1\u0dca \u0d9a\u0dd0\u0db8\u0dad\u0dd2 \u0db6\u0dc0 \u0d87\u0db8\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0db8\u0dd3\u0da7 \u0db4\u0dd9\u0dbb \u0d9a\u0dd2\u0dba\u0dcf \u0dc3\u0dd2\u0da7\u0dd2 \u0db1\u0db8\u0dd4\u0dad\u0dca \u0daf\u0dd9\u0dbb\u0da7 \u0d85\u0dad\u0dbb \u0d9c\u0dd0\u0da7\u0dd4\u0db8\u0d9a\u0dca \u0d87\u0dad\u0dd2 \u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \u0dc4\u0db8\u0dd4\u0daf\u0dcf\u0db8\u0dba \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c\u0dc0\u0dbd\u0da7 \u0db4\u0dd2\u0dc0\u0dd2\u0dc3\u0dd3\u0db8 \u0dc3\u0db3\u0dc4\u0dcf \u0dad\u0db8\u0db1\u0dca\u0d9c\u0dda \u0d87\u0dad\u0dd2 \u0dc3\u0dd4\u0daf\u0dcf\u0db1\u0db8 \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0db8\u0dd1\u0dad\u0daf\u0dd3 \u0db4\u0dd9\u0db1\u0dca\u0dc0\u0dcf \u0daf\u0dd9\u0db1\u0dd4 \u0dbd\u0dd0\u0db6\u0dd4\u0dc0\u0dda \u0dc3\u0dd2\u0dbb\u0dd2\u0dba\u0dcf\u0dc0\u0da7 \u0d9a\u0dd8\u0dc3\u0dca \u0db8\u0dd2\u0dc3\u0dba\u0dd2\u0dbd \u0db4\u0dca\u200d\u0dbb\u0dc4\u0dcf\u0dbb\u0dba\u0d9a\u0dca \u0daf\u0dd2\u0dba\u0dad\u0dca \u0d9a\u0dbb\u0db8\u0dd2\u0db1\u0dca \u0dc4\u0dcf \u0d87\u0dc6\u0dca\u0d9d\u0db1\u0dd2\u0dc3\u0dca\u0dad\u0dcf\u0db1\u0dba\u0dda \u0d89\u0dbd\u0d9a\u0dca\u0d9a\u0dba\u0d9a\u0dca \u0dc0\u0dd9\u0dad \u0dc0\u0dd2\u0dc1\u0dcf\u0dbd \u0db6\u0ddd\u0db8\u0dca\u0db6\u0dba\u0d9a\u0dca \u0dc4\u0dd9\u0dc5\u0db8\u0dd2\u0db1\u0dd2. "},
{"headline": "\u0da7\u0dca\u200d\u0dbb\u0db8\u0dca\u0db4\u0dca \u0db8\u0dd4\u0dc3\u0dca\u0dbd\u0dd2\u0db8\u0dca\u0dc0\u0dbb\u0dd4 \u0d85\u0db8\u0dad\u0dba\u0dd2: \"\u0d85\u0db1\u0dca\u0dad\u0dc0\u0dcf\u0daf\u0dd3\u0db1\u0dca \u0db4\u0dbd\u0dc0\u0dcf\u0dc4\u0dbb\u0dd2\u0db1\u0dca\u0db1\"", "date": "2017 \u0db8\u0dd0\u0dba\u0dd2 21", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db8\u0dd4\u0dc3\u0dca\u0dbd\u0dd2\u0db8\u0dca \u0d85\u0db1\u0dca\u0dad\u0dc0\u0dcf\u0daf\u0dba\u0da7 \u0d91\u0dbb\u0dd9\u0dc4\u0dd2\u0dc0 \u0d9c\u0dd9\u0db1\u0dba\u0db1 \u0dc3\u0da7\u0db1\u0da7 \u0db1\u0dcf\u0dba\u0d9a\u0dad\u0dca\u0dc0\u0dba \u0dbd\u0db6\u0dcf\u0daf\u0dd9\u0db1 \u0db8\u0dd9\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0db8\u0dd4\u0dc3\u0dca\u0dbd\u0dd2\u0db8\u0dca \u0dbb\u0dcf\u0da2\u0dca\u200d\u0dba\u0dba\u0db1\u0dca\u0d9c\u0dd9\u0db1\u0dca \u0db6\u0dbd\u0dc0\u0dad\u0dca \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dbb\u0dba\u0dd2. \"\u0d94\u0dc0\u0dd4\u0db1\u0dca \u0db8\u0dda \u0db8\u0dc4 \u0db4\u0ddc\u0dc5\u0ddc\u0dc0\u0dd9\u0db1\u0dca \u0db4\u0dbd\u0dc0\u0dcf\u0dc4\u0dbb\u0dd2\u0db1\u0dca\u0db1\" \u0dba\u0dd0\u0dba\u0dd2 \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2\u0dba\u0dda \u0dbb\u0dd2\u0dba\u0dcf\u0daf\u0dca \u0db1\u0dd4\u0dc0\u0dbb\u0daf\u0dd3 \u0d9a\u0dbd\u0dcf\u0db4\u0dd3\u0dba \u0dc3\u0db8\u0dd4\u0dc5\u0dd4\u0dc0\u0d9a\u0dca \u0d85\u0db8\u0dad\u0db8\u0dd2\u0db1\u0dd2. \u0db8\u0dd9\u0dc4\u0dd2\u0daf\u0dd3 \u0d89\u0dbb\u0dcf\u0db1\u0dba \u0daf\u0ddd\u0dc2\u0daf\u0dbb\u0dca\u0dc1\u0db1\u0dba\u0da7 \u0dbd\u0d9a\u0dca\u0d9a\u0dbb\u0db8\u0dd2\u0db1\u0dca \u0d9a\u0dad\u0dcf \u0d9a\u0dc5 \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0d9a\u0dbd\u0dcf\u0db4\u0dba \u0d85\u0dc3\u0dca\u0dae\u0dcf\u0dc0\u0dbb\u0dc0\u0dd3\u0db8\u0da7 \u0d89\u0dbb\u0dcf\u0db1\u0dba\u0dda \u0d9a\u0dca\u200d\u0dbb\u0dd2\u0dba\u0dcf \u0db4\u0dd2\u0dc5\u0dd2\u0dc0\u0dd9\u0dad \u0dc4\u0dda\u0dad\u0dd4\u0dc0\u0dd3 \u0d87\u0dad\u0dd2 \u0db6\u0dc0\u0dba. \u0d89\u0dbb\u0dcf\u0db1\u0dba, \u0dc3\u0dde\u0daf\u0dd2 \u0d85\u0dbb\u0dcf\u0db6\u0dd2\u0dba\u0da7 \u0d91\u0daf\u0dd2\u0dbb\u0dd2\u0dc0\u0dcf\u0daf\u0dd3 \u0dbb\u0dcf\u0da2\u0dca\u200d\u0dba\u0dba\u0d9a\u0dd2. \u0d85\u0db1\u0dca\u0dad\u0dc0\u0dcf\u0daf\u0dba\u0da7 \u0d91\u0dbb\u0dd9\u0dc4\u0dd2 \u0dc3\u0da7\u0db1 \u0dc0\u0dd2\u0dc0\u0dd2\u0db0 \u0d86\u0d9c\u0db8\u0dca \u0d85\u0dad\u0dbb \u0dc3\u0da7\u0db1\u0d9a\u0dca \u0db1\u0ddc\u0dc0\u0db1 \u0db6\u0dc0\u0dad\u0dca \u0d91\u0dba \"\u0dba\u0dc4\u0db4\u0dad \u0dc3\u0dc4 \u0db1\u0db4\u0dd4\u0dbb\" \u0d85\u0dad\u0dbb \u0dc3\u0da7\u0db1\u0d9a\u0dca \u0db6\u0dc0\u0dad\u0dca \u0da7\u0dca\u200d\u0dbb\u0db8\u0dca\u0db4\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0db8\u0dd4\u0dc3\u0dca\u0dbd\u0dd2\u0db8\u0dca \u0dbb\u0dcf\u0da2\u0dca\u200d\u0dba \u0db1\u0dcf\u0dba\u0d9a\u0dba\u0db1\u0dca \u0d89\u0daf\u0dd2\u0dbb\u0dd2\u0dba\u0dda \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba.  \"\u0dc0\u0da9\u0dcf \u0dba\u0dc4\u0db4\u0dad\u0dca \u0d85\u0db1\u0dcf\u0d9c\u0dad\u0dba\u0d9a\u0dca \u0d8b\u0daf\u0dcf\u0d9a\u0dbb\u0d9c\u0dad \u0dc4\u0dd0\u0d9a\u0dd2 \u0dc0\u0db1\u0dca\u0db1\u0dda \u0d94\u0db6\u0dbd\u0dcf \u0dad\u0dca\u200d\u0dbb\u0dc3\u0dca\u0dad\u0dc0\u0dcf\u0daf\u0dd3\u0db1\u0dca \u0db4\u0dbd\u0dc0\u0dcf \u0dc4\u0dd0\u0dbb\u0dd2\u0dba\u0ddc\u0dad\u0dca \u0db4\u0db8\u0dab\u0dba\u0dd2. \u0d92 \u0dc0\u0d9c\u0dda\u0db8 \u0d85\u0db1\u0dca\u0dad\u0dc0\u0dcf\u0daf\u0dd3\u0db1\u0dca \u0daf \u0db4\u0dbd\u0dc0\u0dcf \u0dc4\u0dbb\u0dd2\u0db1\u0dca\u0db1.\" \u0dba\u0dd0\u0dba\u0dd2 \u0d94\u0dc4\u0dd4 \u0dad\u0dc0\u0daf\u0dd4\u0dbb\u0da7\u0dad\u0dca \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda\u0dba.  \u0d91\u0db8 \u0d9a\u0dcf\u0dbb\u0dca\u0dba\u0dba \u0dc3\u0db4\u0dd4\u0dbb\u0dcf \u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \"\u0d87\u0db8\u0dbb\u0dd2\u0d9a\u0dcf\u0db1\u0dd4 \u0db6\u0dbd\u0dba\" \u0dba\u0ddc\u0daf\u0dc0\u0db1\u0dad\u0dd4\u0dbb\u0dd4 \u0db6\u0dbd\u0dcf \u0db1\u0ddc\u0dc3\u0dd2\u0da7\u0dd2\u0dba \u0dba\u0dd4\u0dad\u0dd4 \u0db6\u0dc0\u0daf \u0d94\u0dc4\u0dd4 \u0d85\u0dc0\u0db0\u0dcf\u0dbb\u0dab\u0dba \u0d9a\u0dc5\u0dda\u0dba. \u0db8\u0dd9\u0dba \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca\u0d9c\u0dda \u0db4\u0dca\u200d\u0dbb\u0dae\u0db8 \u0db1\u0dd2\u0dbd \u0dc0\u0dd2\u0daf\u0dda\u0dc1 \u0dc3\u0d82\u0da0\u0dcf\u0dbb\u0dba \u0dba\u0dd2. \u0daf\u0dd2\u0db1 \u0d85\u0da7\u0d9a \u0db1\u0dd2\u0dbd \u0dc3\u0d82\u0da0\u0dcf\u0dbb\u0dba \u0d87\u0dad\u0dd4\u0dc5\u0dad \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0d8a\u0dc1\u0dca\u200d\u0dbb\u0dcf\u0dba\u0dbd\u0dba, \u0db4\u0dbd\u0dc3\u0dca\u0dad\u0dd3\u0db1 \u0d9a\u0dbd\u0dcf\u0db4\u0dba, \u0db6\u0dca\u200d\u0dbb\u0dc3\u0dbd\u0dca\u0dc3\u0dca \u0db1\u0dd4\u0dc0\u0dbb \u0db8\u0dd9\u0db1\u0dca\u0db8 \u0dc0\u0dad\u0dd2\u0d9a\u0dcf\u0db1\u0dba \u0dc3\u0dc4 \u0dc3\u0dd2\u0dc3\u0dd2\u0dbd\u0dd2 \u0db1\u0d9c\u0dbb\u0dba\u0da7 \u0daf \u0dba\u0dcf\u0db8\u0da7 \u0db1\u0dd2\u0dba\u0db8\u0dd2\u0dad\u0dba. "},
{"headline": "IPL: \u0db8\u0dc4\u0dda\u0dbd, \u0db8\u0dcf\u0dbd\u0dd2\u0d82\u0d9c \u0dad\u0dbb\u0d9c\u0dba \u0dc0\u0dd9\u0db1\u0dc3\u0dca \u0d9a\u0dc5\u0dcf - \u0dad\u0dd9\u0db1\u0dca\u0da9\u0dd4\u0dbd\u0dca\u0d9a\u0dcf\u0dbb\u0dca", "date": "2017 \u0db8\u0dd0\u0dba\u0dd2 22", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db8\u0dda \u0dc0\u0dc3\u0dbb\u0dda \u0d89\u0db1\u0dca\u0daf\u0dd3\u0dba \u0db4\u0dca\u200d\u0dbb\u0dd3\u0db8\u0dd2\u0dba\u0dbb\u0dca \u0dbd\u0dd3\u0d9c\u0dca (IPL) \u0dad\u0dbb\u0d9c\u0dcf\u0dc0\u0dbd\u0dd2\u0dba\u0dda \u0dc1\u0dd4\u0dbb\u0dad\u0dcf\u0dc0\u0dba \u0daf\u0dd2\u0db1\u0dcf\u0d9c\u0dd0\u0db1\u0dd3\u0db8\u0da7 \u0db8\u0dd4\u0db8\u0dca\u0db6\u0dcf\u0dba\u0dd2 \u0d89\u0db1\u0dca\u0daf\u0dd2\u0dba\u0db1\u0dca\u0dc3\u0dca (Mumbai Indians) \u0d9a\u0dab\u0dca\u0da9\u0dcf\u0dba\u0db8 \u0dc3\u0db8\u0dad\u0dca\u0dc0\u0dd2\u0dba.  \u0d89\u0dbb\u0dd2\u0daf\u0dcf \u0dbb\u0dcf\u0dad\u0dca\u200d\u0dbb\u0dd2\u0dba\u0dda \u0db4\u0dd4\u0db1\u0dda (Pune) \u0d9a\u0dab\u0dca\u0da9\u0dcf\u0dba\u0db8 \u0dc3\u0db8\u0d9c \u0db4\u0dd0\u0dc0\u0dad\u0dd2 \u0d85\u0dc0\u0dc3\u0db1\u0dca \u0db8\u0dc4\u0dcf \u0dad\u0dbb\u0d9c\u0dba \u0d91\u0d9a\u0dca \u0dbd\u0d9a\u0dd4\u0dab\u0d9a\u0dd2\u0db1\u0dca \u0da2\u0dba\u0d9c\u0dca\u200d\u0dbb\u0dc4\u0dab\u0dba \u0d9a\u0dd2\u0dbb\u0dd3\u0db8\u0da7 \u0db8\u0dd4\u0db8\u0dca\u0db6\u0dcf\u0dba\u0dd2 \u0d89\u0db1\u0dca\u0daf\u0dd2\u0dba\u0db1\u0dca\u0dc3\u0dca \u0d9a\u0dab\u0dca\u0da9\u0dcf\u0dba\u0db8 \u0dc3\u0db8\u0dad\u0dca\u0dc0\u0dd2\u0dba.  \u0db4\u0dc5\u0db8\u0dd4\u0dc0\u0da7 \u0db4\u0db1\u0dca\u0daf\u0dd4\u0dc0\u0da7 \u0db4\u0dc4\u0dbb\u0daf\u0dd4\u0db1\u0dca \u0db8\u0dd4\u0db8\u0dca\u0db6\u0dcf\u0dba\u0dd2 \u0d89\u0db1\u0dd2\u0db8 \u0dbd\u0d9a\u0dd4\u0dab\u0dd4 129\u0d9a\u0da7  \u0dc3\u0dd3\u0db8\u0dcf\u0dc0\u0dd6 \u0d85\u0dad\u0dbb \u0db4\u0dd2\u0dc5\u0dd2\u0dad\u0dd4\u0dbb \u0d89\u0db1\u0dd2\u0db8 \u0d9a\u0dca\u200d\u0dbb\u0dd3\u0da9\u0dcf \u0d9a\u0dc5 \u0db4\u0dd4\u0db1\u0dda \u0d9a\u0dab\u0dca\u0da9\u0dcf\u0dba\u0db8\u0da7 \u0dbd\u0db6\u0dcf\u0d9c\u0dad \u0dc4\u0dd0\u0d9a\u0dd2\u0dc0\u0dd4\u0dba\u0dda \u0dbd\u0d9a\u0dd4\u0dab\u0dd4 128\u0d9a\u0dca \u0db4\u0db8\u0dab\u0dd2. \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dca\u200d\u0dbb\u0dd2\u0d9a\u0da7\u0dca \u0d9a\u0dab\u0dca\u0da9\u0dcf\u0dba\u0db8\u0dda \u0dc4\u0dd2\u0da7\u0db4\u0dd4 \u0db1\u0dcf\u0dba\u0d9a \u0db8\u0dc4\u0dda\u0dbd \u0da2\u0dba\u0dc0\u0dbb\u0dca\u0db0\u0db1 \u0db8\u0dd4\u0db8\u0dca\u0db6\u0dcf\u0dba\u0dd2 \u0d89\u0db1\u0dca\u0daf\u0dd2\u0dba\u0db1\u0dca\u0dc3\u0dca \u0d9a\u0dab\u0dca\u0da9\u0dcf\u0dba\u0db8\u0dda \u0db4\u0dca\u200d\u0dbb\u0db0\u0dcf\u0db1 \u0db4\u0dd4\u0dc4\u0dd4\u0dab\u0dd4\u0d9a\u0dcf\u0dbb \u0db0\u0dd4\u0dbb\u0dba \u0daf\u0dbb\u0db1 \u0d85\u0dad\u0dbb \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dab\u0dca\u0da9\u0dcf\u0dba\u0db8\u0dda \u0dbd\u0dc3\u0dd2\u0dad\u0dca \u0db8\u0dcf\u0dbd\u0dd2\u0d82\u0d9c \u0d91\u0db8 \u0d9a\u0dab\u0dca\u0da9\u0dcf\u0dba\u0db8\u0dda \u0db4\u0dca\u200d\u0dbb\u0db0\u0dcf\u0db1 \u0dc0\u0dda\u0d9c \u0db4\u0db1\u0dca\u0daf\u0dd4 \u0dba\u0dc0\u0db1\u0dca\u0db1\u0dcf\u0dba.  \u0db8\u0dd4\u0db8\u0dca\u0db6\u0dcf\u0dba\u0dd2 \u0d89\u0db1\u0dca\u0daf\u0dd2\u0dba\u0db1\u0dca\u0dc3\u0dca \u0d9a\u0dab\u0dca\u0da9\u0dcf\u0dba\u0db8\u0dda \u0d8b\u0db4\u0daf\u0dda\u0dc1\u0d9a\u0dba\u0dcf \u0dbd\u0dd9\u0dc3 \u0d9a\u0da7\u0dba\u0dd4\u0dad\u0dd4 \u0d9a\u0dbb\u0db1 \u0dbd\u0ddd\u0d9a \u0db4\u0dd6\u0da2\u0dd2\u0dad \u0d9a\u0dca\u200d\u0dbb\u0dd3\u0da9\u0d9a \u0dc3\u0da0\u0dd2\u0db1\u0dca \u0dad\u0dd9\u0db1\u0dca\u0da9\u0dd4\u0dbd\u0dca\u0d9a\u0dcf\u0dbb\u0dca \u0dad\u0db8 \u0d9a\u0dab\u0dca\u0da9\u0dcf\u0dba\u0db8\u0dda \u0da2\u0dba\u0d9c\u0dca\u200d\u0dbb\u0dc4\u0dab\u0dba \u0d9c\u0dd0\u0db1 \u0d85\u0daf\u0dc4\u0dc3\u0dca \u0daf\u0d9a\u0dca\u0dc0\u0db8\u0dd2\u0db1\u0dca \u0db8\u0dc4\u0dda\u0dbd \u0da2\u0dba\u0dc0\u0dbb\u0dca\u0db0\u0db1 \u0dc3\u0dc4 \u0dbd\u0dc3\u0dd2\u0dad\u0dca \u0db8\u0dcf\u0dbd\u0dd2\u0d82\u0d9c\u0d9c\u0dda \u0daf\u0dcf\u0dba\u0d9a\u0dad\u0dca\u0dc0\u0dba \u0d85\u0d9c\u0dba \u0d9a\u0dc5\u0dda\u0dba.  \"\u0dad\u0dbb\u0d9c\u0dba\u0dda \u0db4\u0dc5\u0dc0\u0dd9\u0db1\u0dd2 \u0db7\u0dcf\u0d9c\u0dba \u0d85\u0db4\u0dd2\u0da7 \u0d91\u0dad\u0dbb\u0db8\u0dca \u0dc4\u0ddc\u0db3 \u0dad\u0dad\u0dca\u0dc0\u0dba\u0d9a\u0dca \u0dad\u0dd2\u0db6\u0dd4\u0dab\u0dda \u0db1\u0dd0\u0dc4\u0dd0. \u0d92 \u0db1\u0dd2\u0dc3\u0dcf \u0dc0\u0dd2\u0dc0\u0dda\u0d9a\u0dba \u0dc0\u0dd9\u0dbd\u0dcf\u0dc0\u0dda \u0d85\u0db4\u0dd2 \u0d91\u0d9a\u0dad\u0dd4 \u0dc0\u0dd9\u0dbd\u0dcf \u0d9a\u0dae\u0dcf \u0d9a\u0dc5\u0dcf. \u0d92 \u0dc0\u0dd9\u0dbd\u0dcf\u0dc0\u0dda \u0db8\u0dc4\u0dda\u0dbd\u0dad\u0dca \u0dc4\u0ddc\u0db3 \u0dbd\u0dc3\u0dca\u0dc3\u0db1 \u0d9a\u0dad\u0dcf\u0dc0\u0d9a\u0dca \u0d9a\u0dc5\u0dcf,\" \u0dc3\u0da0\u0dd2\u0db1\u0dca \u0dad\u0dd9\u0db1\u0dca\u0da9\u0dd4\u0dbd\u0dca\u0d9a\u0dcf\u0dbb\u0dca  \u0db4\u0dd0\u0dc0\u0dc3\u0dd3\u0dba.  \u0d92 \u0d9a\u0dc0\u0dbb\u0d9a\u0dca\u0daf\u0dd0\u0dba\u0dd2 \u0dc4\u0dd9\u0dc5\u0dd2 \u0d9a\u0dc5 \u0db1\u0ddc\u0dc4\u0dd0\u0d9a\u0dd2 \u0db6\u0dc0 \u0dc3\u0db3\u0dc4\u0db1\u0dca \u0d9a\u0dc5 \u0dad\u0dd9\u0db1\u0dca\u0da9\u0dd4\u0dbd\u0dca\u0d9a\u0dcf\u0dbb\u0dca, \u0d89\u0dad\u0dcf\u0db8\u0dad\u0dca \u0daf\u0dd0\u0da9\u0dd2 \u0db4\u0dd3\u0da9\u0db1\u0dba\u0d9a\u0dca \u0d91\u0dbd\u0dca\u0dbd \u0dc0\u0dd3 \u0dad\u0dd2\u0db6\u0dd6 \u0d85\u0dc0\u0dc3\u0dca\u0dad\u0dcf\u0dc0\u0d9a \u0d85\u0dad\u0dd2 \u0daf\u0d9a\u0dca\u0dc2 \u0dbd\u0dd9\u0dc3\u0dd2\u0db1\u0dca \u0db4\u0db1\u0dca\u0daf\u0dd4 \u0dba\u0dd0\u0dc0\u0dd3\u0db8\u0d9a \u0dc3\u0dc4 \u0db4\u0db1\u0dca\u0daf\u0dd4 \u0dbb\u0dd0\u0d9a\u0dd3\u0db8\u0d9a \u0dba\u0dd9\u0daf\u0dd9\u0db8\u0dd2\u0db1\u0dca \u0d9a\u0dab\u0dca\u0da9\u0dcf\u0dba\u0db8 \u0da2\u0dba\u0d9c\u0dca\u200d\u0dbb\u0dc4\u0dab\u0dba \u0d9a\u0dbb\u0dcf \u0d9c\u0db8\u0db1\u0dca \u0d9a\u0dc5 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.  \u0dbd\u0dc3\u0dd2\u0dad\u0dca \u0db8\u0dcf\u0dbd\u0dd2\u0d82\u0d9c \u0db4\u0dd2\u0dc5\u0dd2\u0db6\u0db3\u0dc0 \u0dc0\u0dd3\u0db8\u0dc3\u0dd6 \u0d85\u0dc0\u0dc3\u0dca\u0dae\u0dcf\u0dc0\u0dda \u0d94\u0dc4\u0dd4 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda : \"\u0d91\u0d9a\u0db4\u0dcf\u0dbb\u0d9a\u0dca \u0da0\u0dd0\u0db8\u0dca\u0db4\u0dd2\u0dba\u0db1\u0dca \u0d9a\u0dd9\u0db1\u0dd9\u0d9a\u0dca \u0d9a\u0dd2\u0dba\u0db1\u0dca\u0db1\u0dda \u0dc4\u0dd0\u0db8\u0daf\u0dcf\u0db8\u0dad\u0dca \u0da0\u0dd0\u0db8\u0dca\u0db4\u0dd2\u0dba\u0db1\u0dca \u0d9a\u0dd9\u0db1\u0dd9\u0d9a\u0dca,\" \u0dba\u0db1\u0dd4\u0dc0\u0dd9\u0db1\u0dd2.  \"\u0d85\u0dc0\u0dd4\u0dbb\u0dd4\u0daf\u0dd4 \u0daf\u0dc4\u0dba\u0d9a\u0dca \u0dad\u0dd2\u0dc3\u0dca\u0dc3\u0dda \u0db8\u0dcf\u0dbd\u0dd2\u0d82\u0d9c \u0d85\u0db4\u0dd2\u0da7 \u0d85\u0dc0\u0dc1\u0dca\u200d\u0dba \u0dc0\u0dd9\u0dbd\u0dcf\u0dc0\u0dda \u0d85\u0db4\u0dd2\u0da7 \u0d85\u0dc0\u0dc1\u0dca\u200d\u0dba \u0daf\u0dda \u0dbd\u0db6\u0dcf\u0daf\u0dd4\u0db1\u0dca\u0db1\u0dcf. \u0db8\u0dcf\u0dbd\u0dd2\u0d82\u0d9c \u0d9a\u0dd2\u0dba\u0db1\u0dca\u0db1\u0dda \u0dad\u0dbb\u0d9c\u0dba\u0d9a\u0dca \u0dc0\u0dd9\u0db1\u0dc3\u0dca \u0d9a\u0dbb\u0db1\u0dca\u0db1 \u0db4\u0dd4\u0dc5\u0dd4\u0dc0\u0db1\u0dca \u0d9a\u0dca\u200d\u0dbb\u0dd3\u0da9\u0d9a\u0dba\u0dd9\u0d9a\u0dca,\" \u0dc3\u0da0\u0dd2\u0db1\u0dca \u0dad\u0dd9\u0db1\u0dca\u0da9\u0dd4\u0dbd\u0dca\u0d9a\u0dcf\u0dbb\u0dca \u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0db4\u0dd0\u0dc0\u0dc3\u0dd3\u0dba.  "},
{"headline": "\u0d9a\u0dd0\u0db6\u0dd2\u0db1\u0da7\u0dca \u0d85\u0db8\u0dcf\u0dad\u0dca\u200d\u0dba \u0db0\u0dd4\u0dbb 47 \u0daf\u0d9a\u0dca\u0dc0\u0dcf \u0d89\u0dc4\u0dc5\u0da7", "date": "2017 \u0db8\u0dd0\u0dba\u0dd2 22", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db1\u0dc0 \u0d9a\u0dd0\u0db6\u0dd2\u0db1\u0da7\u0dca \u0db8\u0dab\u0dca\u0da9\u0dbd \u0dc3\u0d82\u0dc1\u0ddd\u0db0\u0db1\u0dba \u0dba\u0da7\u0dad\u0dda \u0d9a\u0dd0\u0db6\u0dd2\u0db1\u0da7\u0dca \u0d85\u0db8\u0dcf\u0dad\u0dca\u200d\u0dba\u0dcf\u0d82\u0dc1 09 \u0d9a\u0dca \u0dc3\u0dc4 \u0d91\u0d9a\u0dca \u0dbb\u0dcf\u0da2\u0dca\u200d\u0dba \u0d85\u0db8\u0dcf\u0dad\u0dca\u200d\u0dba\u0dcf\u0d82\u0dc1\u0dba\u0d9a\u0dca \u0dc3\u0db3\u0dc4\u0dcf \u0db1\u0dc0 \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dd4 \u0dc3\u0db3\u0dd4\u0daf\u0dcf (\u0db8\u0dd0\u0dba\u0dd2 22) \u0db4\u0dd9\u0dbb\u0dc0\u0dbb\u0dd4\u0dc0\u0dda \u0da2\u0db1\u0dcf\u0db0\u0dd2\u0db4\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd\u0dba\u0dda\u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dd3\u200d\u0dca\u200d\u0dbb\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0d89\u0daf\u0dd2\u0dbb\u0dd2\u0dba\u0dda \u0daf\u0dd2\u0dc0\u0dd4\u0dbb\u0dd4\u0db8\u0dca \u0daf\u0dd4\u0db1\u0dca\u0dc4.   \u0db6\u0dbd\u0dcf\u0db4\u0ddc\u0dbb\u0ddc\u0dad\u0dca\u0dad\u0dd4 \u0dc0\u0dd6 \u0db4\u0dbb\u0dd2\u0daf\u0dd2 \u0db8\u0dd4\u0daf\u0dbd\u0dca, \u0dc0\u0dd2\u0daf\u0dda\u0dc1 \u0dc4\u0dcf \u0dc0\u0dbb\u0dcf\u0dba \u0dba\u0db1 \u0db4\u0dca\u200d\u0dbb\u0db0\u0dcf\u0db1 \u0d85\u0db8\u0dcf\u0dad\u0dca\u200d\u0dba\u0dcf\u0d82\u0dc1\u0dc0\u0dbd \u0dc0\u0dd9\u0db1\u0dc3\u0dca\u0d9a\u0db8\u0dca \u0dc3\u0dd2\u0daf\u0dd4 \u0dc0\u0dd6 \u0d85\u0dad\u0dbb \u0dad\u0dc0\u0dad\u0dca \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dd4\u0db1\u0dca \u0db4\u0dd2\u0dbb\u0dd2\u0dc3\u0d9a\u0da7 \u0daf\u0dd0\u0db1\u0da7 \u0dbd\u0db6\u0dcf \u0daf\u0dd3 \u0dad\u0dd2\u0db6\u0dd9\u0db1 \u0dc0\u0dd2\u0dc2\u0dba\u0dba\u0db1\u0dca\u0da7 \u0d85\u0db8\u0dad\u0dbb\u0dc0 \u0dad\u0dc0\u0dad\u0dca \u0dc0\u0dd2\u0dc2\u0dba\u0dba\u0db1\u0dca \u0d91\u0d9a\u0dca \u0d9a\u0dbb \u0dad\u0dd2\u0db6\u0dda.   \u0db1\u0dc0 \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dd9\u0d9a\u0dca \u0dbd\u0dd9\u0dc3 \u0d9a\u0dd0\u0db6\u0dd2\u0db1\u0da7\u0dca \u0db8\u0dab\u0dca\u0da9\u0dbd\u0dba\u0da7 \u0d91\u0d9a\u0dca\u0dc0\u0db1\u0dca\u0db1\u0dda \u0dc4\u0dd2\u0da7\u0db4\u0dd4 \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dd9\u0d9a\u0dd4 \u0dc0\u0db1 \u0dad\u0dd2\u0dbd\u0d9a\u0dca \u0db8\u0dcf\u0dbb\u0db4\u0db1 \u0db4\u0db8\u0dab\u0dd2. \u0db8\u0dd2\u0db1\u0dca \u0db4\u0dd9\u0dbb \u0db1\u0dd3\u0dad\u0dd2\u0dba \u0dc4\u0dcf \u0dc3\u0dcf\u0db8\u0dba \u0d85\u0db8\u0dcf\u0dad\u0dca\u200d\u0dba \u0db4\u0daf\u0dc0\u0dd2\u0dba \u0daf\u0dd0\u0dbb\u0dd6 \u0d94\u0dc4\u0dd4 \u0d91\u0db8 \u0dad\u0db1\u0dad\u0dd4\u0dbb\u0dd2\u0db1\u0dca \u0d89\u0dbd\u0dca\u0dbd\u0dcf \u0d85\u0dc3\u0dca\u0dc0\u0dd6\u0dba\u0dda \u0d87\u0dc0\u0db1\u0dca\u0d9c\u0dcf\u0da9\u0dca \u0dc3\u0db8\u0dcf\u0d9c\u0db8\u0da7 \u0dc3\u0dc4\u0dcf\u0dba \u0db4\u0dc5\u0d9a\u0dbb \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0\u0dda \u0d85\u0daf\u0dc4\u0dc3\u0dca \u0daf\u0dd0\u0d9a\u0dca \u0dc0\u0dd6 \u0db6\u0dc0\u0da7 \u0da0\u0ddd\u0daf\u0db1\u0dcf \u0d91\u0dbd\u0dca\u0dbd\u0dc0\u0dd3\u0db8\u0dad\u0dca \u0dc3\u0db8\u0d9c\u0dba. \u0db1\u0dd3\u0dad\u0dd2\u0da5 \u0dad\u0dd2\u0dbd\u0d9a\u0dca \u0db8\u0dcf\u0dbb\u0db4\u0db1 \u0dba\u0dc5\u0dd2\u0dad\u0dca \u0d9a\u0dd0\u0db6\u0dd2\u0db1\u0da7\u0dca \u0db8\u0dab\u0dca\u0da9\u0dbd\u0dba\u0da7 \u0d91\u0d9a\u0dca\u0dc0\u0dd3\u0db8\u0dad\u0dca \u0dc3\u0db8\u0d9c \u0dc3\u0db8\u0dca\u0db4\u0dd6\u0dbb\u0dca\u0dab \u0d9a\u0dd0\u0db6\u0dd2\u0db1\u0da7\u0dca \u0db8\u0dab\u0dca\u0da9\u0dbd\u0dba 47 \u0daf\u0d9a\u0dca\u0dc0\u0dcf \u0d89\u0dc4\u0dc5 \u0dba\u0db1 \u0d85\u0dad\u0dbb \u0d94\u0dc4\u0dd4\u0da7 \u0dc4\u0dd2\u0db8\u0dd2\u0dc0 \u0dad\u0dd2\u0db6\u0dd9\u0db1\u0dca\u0db1\u0dda \u0dc3\u0d82\u0dc0\u0dbb\u0dca\u0db0\u0db1 \u0d9a\u0dcf\u0dbb\u0dca\u0dba\u0dba\u0db1\u0dca \u0db4\u0dd2\u0dc5\u0dd2\u0db6\u0db3 \u0d85\u0db8\u0dcf\u0dad\u0dca\u200d\u0dba\u0dcf\u0d82\u0dc1\u0dba \u0db1\u0db8\u0dca \u0db1\u0dc0  \u0d85\u0db8\u0dcf\u0dad\u0dca\u200d\u0dba\u0d82\u0dc1\u0dba\u0d9a\u0dd2.   19 \u0dc0\u0dd9\u0db1\u0dd2 \u0dc0\u0dca\u200d\u0dba\u0dc0\u0dc3\u0dca\u0dae\u0dcf \u0dc3\u0d82\u0dc1\u0ddd\u0db0\u0db1\u0dba \u0d85\u0db1\u0dd4\u0dc0 \u0db4\u0dca\u200d\u0dbb\u0db0\u0dcf\u0db1 \u0db4\u0d9a\u0dca\u0dc2 \u0daf\u0dd9\u0d9a \u0d91\u0d9a\u0dca\u0dc0 \u0d86\u0dab\u0dca\u0da9\u0dd4 \u0d9a\u0dd2\u0dbb\u0dd3\u0db8\u0dda\u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc4\u0dcf \u0d85\u0d9c\u0db8\u0dd0\u0dad\u0dd2 \u0d87\u0dad\u0dd4\u0dc5\u0dd4\u0dc0 \u0dc3\u0db8\u0dca\u0db4\u0dd6\u0dbb\u0dca\u0dab \u0d9a\u0dd0\u0db6\u0dd2\u0db1\u0da7\u0dca \u0db8\u0dab\u0dca\u0da9\u0dbd\u0dba 48 \u0daf\u0dd9\u0db1\u0dd9\u0d9a\u0dd4\u0da7 \u0db1\u0ddc\u0dc0\u0dd0\u0da9\u0dd2 \u0dc0\u0dd2\u0dba \u0dba\u0dd4\u0dad\u0dd4\u0dba. \u0db1\u0dd0\u0dc0\u0dd4\u0db8\u0dca \u0db6\u0dbd\u0dcf\u0db4\u0ddc\u0dbb\u0ddc\u0dad\u0dca\u0dad\u0dd4\u0dc0\u0d9a\u0dd2\u0db1\u0dca \u0dba\u0dd4\u0dad\u0dd4\u0dc0 \u0dbb\u0da7\u0d9a\u0dca \u0dbd\u0dd9\u0dc3 \u0d89\u0daf\u0dd2\u0dbb\u0dd2\u0dba\u0da7 \u0dba\u0dcf\u0db8\u0da7 \u0d9a\u0dd0\u0db6\u0dd2\u0db1\u0da7\u0dca \u0db8\u0dab\u0dca\u0da9\u0dbd\u0dba\u0dda \u0dc3\u0d82\u0dc1\u0ddd\u0db0\u0db1\u0dba\u0d9a\u0dca \u0dc3\u0dd2\u0daf\u0dd4 \u0d9a\u0dc5 \u0db6\u0dc0 \u0d85\u0db8\u0dcf\u0dad\u0dca\u200d\u0dba \u0db8\u0dab\u0dca\u0da9\u0dbd\u0dba \u0d85\u0db8\u0dad\u0db8\u0dd2\u0db1\u0dca \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1, \u0dbb\u0da7\u0dda \u0d85\u0db7\u0dd2\u0dc0\u0dd8\u0daf\u0dca\u0db0\u0dd2\u0dba \u0dc3\u0db3\u0dc4\u0dcf \u0d9a\u0dd0\u0db4\u0dc0\u0db1\u0dca\u0db1\u0dd0\u0dba\u0dd2 \u0db1\u0dc0 \u0d85\u0db8\u0dcf\u0dad\u0dca\u200d\u0dba\u0dcf\u0d82\u0dc1 \u0db7\u0dcf\u0dbb\u0d9c\u0dad\u0dca \u0dc3\u0dd2\u0dba\u0dbd\u0dd4 \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dd4\u0db1\u0dca\u0d9c\u0dd9\u0db1\u0dca \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2 \u0db6\u0dc0\u0dba\u0dd2 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dcf\u0db0\u0dca\u200d\u0dba \u0d85\u0d82\u0dc1\u0dba \u0db1\u0dd2\u0dc0\u0dda\u0daf\u0db1\u0dba \u0d9a\u0dc5\u0dda\u0dba.  \u0db8\u0dd9\u0db8 \u0dc0\u0dd2\u0dc1\u0dda\u0dc2 \u0d9a\u0dd0\u0db6\u0dd2\u0db1\u0da7\u0dca \u0dbb\u0dd0\u0dc3\u0dca\u0dc0\u0dd3\u0db8\u0da7 \u0dc3\u0dc4\u0db7\u0dcf\u0d9c\u0dd2 \u0dc0\u0dd6 \u0d85\u0db1\u0dd9\u0d9a\u0dca \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dd4\u0db1\u0dca \u0db8\u0dcf\u0db0\u0dca\u200d\u0dba \u0dc0\u0dd9\u0dad \u0d85\u0daf\u0dc4\u0dc3\u0dca \u0daf\u0dd0\u0d9a\u0dca\u0dc0\u0dd4\u0dc0\u0dad\u0dca \u0db4\u0dca\u200d\u0dbb\u0db0\u0dcf\u0db1 \u0d85\u0db8\u0dcf\u0dad\u0dca\u200d\u0dba \u0db0\u0dd6\u0dbb\u0dba\u0db1\u0dca \u0dc0\u0dd9\u0db1\u0dc3\u0dca \u0dc0\u0dd6 \u0db8\u0d82\u0d9c\u0dbd \u0dc3\u0db8\u0dbb\u0dc0\u0dd3\u0dbb, \u0dbb\u0dc0\u0dd3 \u0d9a\u0dbb\u0dd4\u0dab\u0dcf\u0db1\u0dcf\u0dba\u0d9a \u0dc3\u0dc4 \u0d85\u0dbb\u0dca\u0da2\u0dd4\u0db1 \u0dbb\u0dab\u0dad\u0dd4\u0d82\u0d9c \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dd4\u0db1\u0dca \u0db8\u0dcf\u0db0\u0dca\u200d\u0dba \u0dc0\u0dd9\u0dad \u0d85\u0daf\u0dc4\u0dc3\u0dca \u0db1\u0ddc\u0daf\u0d9a\u0dca\u0dc0\u0dcf\u0db8 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd\u0dba\u0dd9\u0db1\u0dca \u0db4\u0dd2\u0da7\u0dc0 \u0d9c\u0dd2\u0dba\u0dc4.  "},
{"headline": null, "date": null, "news": ""},
{"headline": "\u0d8a\u0dc1\u0dca\u200d\u0dbb\u0dcf\u0dba\u0dbd\u0dba\u0dda\u0daf\u0dd3 \u0da7\u0dca\u200d\u0dbb\u0db8\u0dca\u0db4\u0dca\u0d9c\u0dd9\u0db1\u0dca \u0d89\u0dbb\u0dcf\u0db1\u0dba \u0d9c\u0dd0\u0db1 \u0d85\u0db1\u0dad\u0dd4\u0dbb\u0dd4 \u0d87\u0d9f\u0dc0\u0dd3\u0db8\u0d9a\u0dca", "date": "2017 \u0db8\u0dd0\u0dba\u0dd2 22", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d89\u0dbb\u0dcf\u0db1\u0dba, \u0dad\u0dca\u200d\u0dbb\u0dc3\u0dca\u0dad\u0dc0\u0dcf\u0daf\u0dba\u0da7 \u0dc3\u0dc4 \u0dc3\u0db1\u0dca\u0db1\u0daf\u0dca\u0db0 \u0d9a\u0dab\u0dca\u0da9\u0dcf\u0dba\u0db8\u0dca\u0dc0\u0dbd\u0da7 \u0dc3\u0dc4\u0dcf\u0dba \u0dbd\u0db6\u0dcf \u0daf\u0dd9\u0db1 \u0db6\u0dc0 \u0db4\u0dc0\u0dc3\u0db1 \u0d87\u0db8\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0d91\u0dba \u0dc0\u0dc4\u0dcf \u0db1\u0dc0\u0dad\u0dcf \u0daf\u0dd0\u0db8\u0dd3\u0db8\u0da7 \u0d9a\u0da7\u0dba\u0dd4\u0dad\u0dd4 \u0d9a\u0dbb\u0db1 \u0dbd\u0dd9\u0dc3 \u0db6\u0dbd \u0d9a\u0dbb \u0dc3\u0dd2\u0da7\u0dd3. \u0d89\u0dbb\u0dcf\u0db1\u0dba \u0db1\u0dca\u200d\u0dba\u0dc2\u0dca\u0da7\u0dd2\u0d9a \u0d85\u0dc0\u0dd2 \u0db6\u0dbd\u0dba \u0d85\u0dad\u0dca\u0db4\u0dad\u0dca \u0d9a\u0dbb \u0d9c\u0dd9\u0db1 \u0d87\u0dad\u0dca\u0db1\u0db8\u0dca \u0d89\u0db1\u0dca \u0d87\u0dad\u0dd2 \u0dc0\u0dd2\u0dba \u0dc4\u0dd0\u0d9a\u0dd2 \u0dad\u0dbb\u0dca\u0da2\u0db1\u0dba \u0db4\u0dd2\u0dc5\u0dd2\u0db6\u0db3 \u0d87\u0db8\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d85\u0db1\u0dad\u0dd4\u0dbb\u0dd4 \u0d85\u0d9f\u0dc0\u0dcf \u0dc3\u0dd2\u0da7\u0dd2\u0dba\u0dda \u0dc3\u0dd2\u0dba \u0d8a\u0dc1\u0dca\u200d\u0dbb\u0dcf\u0dba\u0dbd \u0dc3\u0d82\u0da0\u0dcf\u0dbb\u0dba \u0d85\u0dbb\u0db9\u0db8\u0dd2\u0db1\u0dd2. \u0da2\u0dd9\u0dbb\u0dd4\u0dc3\u0dd9\u0dbd\u0db8\u0dda\u0daf\u0dd3 \u0db8\u0dcf\u0db0\u0dca\u200d\u0dba\u0dc0\u0dda\u0daf\u0dd3\u0db1\u0dca \u0dc4\u0db8\u0dd4\u0dc0\u0dda \u0d85\u0daf\u0dc4\u0dc3\u0dca \u0daf\u0dd0\u0d9a\u0dca\u0dc0\u0dd6 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \"\u0db1\u0dca\u200d\u0dba\u0dc2\u0dca\u0da7\u0dd2\u0d9a \u0d85\u0dc0\u0dd2 \u0dc3\u0db1\u0dca\u0dad\u0d9a\u0dba\u0dda \u0dad\u0db6\u0dcf \u0d9c\u0dd0\u0db1\u0dd3\u0db8\u0da7 \u0d89\u0dbb\u0dcf\u0db1\u0dba\u0da7 \u0d9a\u0dd2\u0dc3\u0dd2\u0daf\u0dcf \u0d85\u0db1\u0dd4\u0db8\u0dd0\u0dad\u0dd2\u0dba \u0db1\u0ddc\u0daf\u0dd2\u0dba \u0dba\u0dd4\u0dad\u0dd4\u0dba\u0dd2\" \u0dba\u0db1\u0dd4\u0dc0\u0dd9\u0db1\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \u0d87\u0db8\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d91\u0db8 \u0d85\u0daf\u0dc4\u0dc3\u0dca \u0db4\u0dc5 \u0d9a\u0dbb\u0db1 \u0d85\u0dc0\u0dc3\u0dca\u0dae\u0dcf\u0dc0\u0dda \u0d8a\u0dc1\u0dca\u200d\u0dbb\u0dcf\u0dba\u0dbd\u0dba\u0dda \u0da2\u0db1\u0dcf\u0db0\u0dd2\u0db4\u0dad\u0dd2 \u0dbb\u0dd6\u0dc0\u0db1\u0dca \u0dbb\u0dd6\u0db6\u0dd2\u0dbb\u0dd2\u0dc0\u0dca\u0dbd\u0db1\u0dca \u0daf \u0d91\u0dc4\u0dd2 \u0dc0\u0dd2\u0dba. \u0db8\u0dda \u0d85\u0dad\u0dbb \u0daf\u0dd9\u0dc0\u0dd9\u0db1\u0dd2 \u0dc0\u0dbb\u0da7\u0dad\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0db0\u0dd4\u0dbb\u0dba \u0dc3\u0db3\u0dc4\u0dcf \u0dad\u0dda\u0dbb\u0dd3 \u0db4\u0dad\u0dca \u0dc0\u0dd6 \u0d89\u0dbb\u0dcf\u0db1 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc4\u0dc3\u0db1\u0dca \u0dbb\u0dd4\u0dc4\u0dcf\u0db1\u0dd2 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0db8\u0dd0\u0daf\u0db4\u0dd9\u0dbb\u0daf\u0dd2\u0d9c \u0dad\u0dca\u200d\u0dbb\u0dc3\u0dca\u0dad\u0dc0\u0dcf\u0daf\u0dba\u0da7 \u0d91\u0dbb\u0dd9\u0dc4\u0dd2\u0dc0 \u0dc3\u0dd2\u0da7 \u0d9c\u0dad\u0dca\u0dad\u0dda \u0d89\u0dbb\u0dcf\u0db1\u0dba \u0dc3\u0dc4 \u0d91\u0dc4\u0dd2 \u0db8\u0dd2\u0dad\u0dca\u200d\u0dbb \u0db4\u0dcf\u0dbb\u0dca\u0dc1\u0dca\u0dc0\u0dc0\u0db1 \u0dbd\u0dd9\u0db6\u0db1\u0db1\u0dba\u0dda \u0dc4\u0dd2\u0dc3\u0dca\u0db6\u0dd4\u0dbd\u0dca\u0dbd\u0dcf \u0dc3\u0d82\u0dc0\u0dd2\u0db0\u0dcf\u0db1\u0dba \u0dc0\u0dd0\u0db1\u0dd2 \u0d9a\u0dab\u0dca\u0da9\u0dcf\u0dba\u0db8\u0dca \u0db6\u0dc0\u0dba. \u0d89\u0dbb\u0dcf\u0db1\u0dba\u0dda \u0dc3\u0dc4\u0dcf\u0dba \u0db1\u0ddc\u0db8\u0dd0\u0dad\u0dd2\u0dc0 \u0d9a\u0dbd\u0dcf\u0db4\u0dd3\u0dba \u0dc3\u0dca\u0dae\u0dcf\u0dc0\u0dbb\u0dad\u0dca\u0dc0\u0dba \u0dc5\u0d9f\u0dcf \u0d9a\u0dbb \u0d9c\u0dad \u0db1\u0ddc\u0dc4\u0dd0\u0d9a\u0dd2 \u0db6\u0dc0 \u0daf \u0da2\u0db1\u0dcf\u0db0\u0dd2\u0db4\u0dad\u0dd2 \u0dbb\u0dd4\u0dc4\u0dcf\u0db1\u0dd2 \u0db4\u0dd0\u0dc0\u0dc3\u0dd3\u0dba. \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0d8a\u0dc1\u0dca\u200d\u0dbb\u0dcf\u0dba\u0dbd\u0dba \u0db6\u0dbd\u0dcf \u0db4\u0dd0\u0db8\u0dd2\u0dab\u0dd2\u0dba\u0dda \u0d87\u0db8\u0dbb\u0dd2\u0d9a\u0dcf\u0dc0\u0da7 \u0dc0\u0dd0\u0daf\u0d9c\u0dad\u0dca \u0db8\u0dd2\u0dad\u0dca\u200d\u0dbb \u0dbb\u0da7\u0d9a\u0dca \u0dc0\u0db1 \u0dc3\u0dde\u0daf\u0dd2 \u0d85\u0dbb\u0dcf\u0db6\u0dd2\u0dba\u0dda \u0dc3\u0d82\u0da0\u0dcf\u0dbb\u0dba \u0db1\u0dd2\u0db8 \u0d9a\u0dbb\u0db8\u0dd2\u0db1\u0dd2. \u0d91\u0dc4\u0dd2\u0daf\u0dd3 \u0d87\u0db8\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca, \u0dc3\u0db8\u0dd4\u0dc5\u0dd4\u0dc0\u0d9a\u0da7 \u0dc3\u0dc4\u0db7\u0dcf\u0d9c\u0dd3 \u0dc0\u0dd6 \u0d85\u0dbb\u0dcf\u0db6\u0dd2 \u0dc3\u0dc4 \u0db8\u0dd4\u0dc3\u0dca\u0dbd\u0dd2\u0db8\u0dca \u0db1\u0dcf\u0dba\u0d9a\u0dba\u0db1\u0dca \u0d85\u0db8\u0dad\u0db1\u0dd4 \u0dbd\u0dd0\u0db6\u0dd3\u0dba.  \u0da2\u0dd9\u0dbb\u0dd4\u0dc3\u0dd9\u0dbd\u0db8\u0da7 \u0db4\u0dd0\u0db8\u0dd2\u0dab \u0dc3\u0dd2\u0da7\u0dd2\u0db1 \u0d87\u0db8\u0dbb\u0dd2\u0d9a\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d8a\u0dc1\u0dca\u200d\u0dbb\u0dcf\u0dba\u0dbd \u0dc3\u0dc4 \u0db4\u0dbd\u0dc3\u0dca\u0dad\u0dd3\u0db1 \u0db1\u0dcf\u0dba\u0d9a\u0dba\u0db1\u0dca \u0dc4\u0db8\u0dd4 \u0dc0\u0db1\u0dd4 \u0d87\u0dad. \u0daf\u0dd2\u0db1 \u0d85\u0da7\u0d9a \u0db1\u0dd2\u0dbd \u0dc3\u0d82\u0da0\u0dcf\u0dbb\u0dba \u0d87\u0dad\u0dd4\u0dc5\u0dad \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0d8a\u0dc1\u0dca\u200d\u0dbb\u0dcf\u0dba\u0dbd\u0dba, \u0db4\u0dbd\u0dc3\u0dca\u0dad\u0dd3\u0db1 \u0d9a\u0dbd\u0dcf\u0db4\u0dba, \u0db6\u0dca\u200d\u0dbb\u0dc3\u0dbd\u0dca\u0dc3\u0dca \u0db1\u0dd4\u0dc0\u0dbb \u0db8\u0dd9\u0db1\u0dca\u0db8 \u0dc0\u0dad\u0dd2\u0d9a\u0dcf\u0db1\u0dba \u0dc3\u0dc4 \u0dc3\u0dd2\u0dc3\u0dd2\u0dbd\u0dd2\u0dba\u0da7 \u0daf \u0dba\u0dcf\u0db8\u0da7 \u0db1\u0dd2\u0dba\u0db8\u0dd2\u0dad\u0dba. "},
{"headline": "\u0db8\u0dd4\u0dc3\u0dca\u0dbd\u0dd2\u0db8\u0dca \u0db4\u0dbd\u0dca\u0dbd\u0dd2\u0dc0\u0dbd\u0da7 \u0db4\u0dca\u200d\u0dbb\u0dc4\u0dcf\u0dbb: \"\u0d86\u0dab\u0dca\u0da9\u0dd4\u0dc0\u0da7 \u0d91\u0dbb\u0dd9\u0dc4\u0dd2 \u0d9a\u0dd4\u0db8\u0db1\u0dca\u0dad\u0dca\u200d\u0dbb\u0dab\u0dba\u0d9a\u0dca\"", "date": "2017 \u0db8\u0dd0\u0dba\u0dd2 22", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db8\u0dd4\u0dc3\u0dca\u0dbd\u0dd2\u0db8\u0dca \u0db4\u0dbd\u0dca\u0dbd\u0dd2 \u0dc3\u0dc4 \u0dc0\u0dca\u200d\u0dba\u0dcf\u0db4\u0dcf\u0dbb\u0dd2\u0d9a \u0dc3\u0dca\u0dae\u0dcf\u0db1 \u0d89\u0dbd\u0d9a\u0dca\u0d9a \u0d9a\u0dbb\u0d9c\u0db1\u0dd2\u0db8\u0dd2\u0db1\u0dca \u0dbb\u0da7 \u0db4\u0dd4\u0dbb\u0dcf \u0dc0\u0dd2\u0dc0\u0dd2\u0db0 \u0db4\u0dca\u200d\u0dbb\u0daf\u0dda\u0dc1\u0dc0\u0dbd \u0d91\u0dbd\u0dca\u0dbd\u0dc0\u0dd9\u0db1 \u0db4\u0dca\u200d\u0dbb\u0dc4\u0dcf\u0dbb \u0db4\u0dc3\u0dd4\u0d9c\u0dd2\u0dba \u0daf\u0dd2\u0db1\u0dc0\u0dbd \u0d8b\u0dad\u0dca\u0dc3\u0db1\u0dca\u0db1 \u0dc0\u0dd3 \u0dad\u0dd2\u0db6\u0dd9\u0db1 \u0db6\u0dc0 \u0db8\u0dd4\u0dc3\u0dca\u0dbd\u0dd2\u0db8\u0dca \u0da2\u0db1\u0dad\u0dcf\u0dc0 \u0db4\u0dc0\u0dc3\u0dad\u0dd2.  \u0db4\u0dc3\u0dd4\u0d9c\u0dd2\u0dba \u0d85\u0db4\u0dca\u200d\u0dbb\u0dda\u0dbd\u0dca \u0db8\u0dcf\u0dc3\u0dba\u0dda \u0dc3\u0dd2\u0da7 \u0db8\u0dda \u0dc0\u0db1\u0dc0\u0dd2\u0da7 \u0dbb\u0da7 \u0db4\u0dd4\u0dbb\u0dcf \u0dc0\u0dd2\u0dc0\u0dd2\u0db0 \u0db4\u0dca\u200d\u0dbb\u0daf\u0dda\u0dc1\u0dc0\u0dbd \u0db8\u0dd9\u0dc0\u0dd0\u0db1\u0dd2 \u0db4\u0dca\u200d\u0dbb\u0dc4\u0dcf\u0dbb \u0dc3\u0dc4 \u0d8b\u0dc3\u0dd2\u0d9c\u0dd0\u0db1\u0dca\u0dc0\u0dd3\u0db8\u0dca 15\u0d9a\u0dca \u0dc0\u0dad\u0dca \u0dc3\u0dd2\u0daf\u0dd4 \u0dc0\u0dd3 \u0dad\u0dd2\u0db6\u0dd9\u0db1 \u0db6\u0dc0 \u0d94\u0dc0\u0dd4\u0dc4\u0dd4 \u0db4\u0dd9\u0db1\u0dca\u0dc0\u0dcf \u0daf\u0dd9\u0dad\u0dd2.  \u0db8\u0dd9\u0dba \u0d86\u0dab\u0dca\u0da9\u0dd4\u0dc0\u0da7 \u0d91\u0dbb\u0dd9\u0dc4\u0dd2\u0dc0 \u0db8\u0dd4\u0dc3\u0dca\u0dbd\u0dd2\u0db8\u0dca \u0da2\u0db1\u0dad\u0dcf\u0dc0 \u0d8b\u0dc3\u0dd2\u0d9c\u0dd0\u0db1\u0dca\u0dc0\u0dd3\u0db8\u0dda \u0dc3\u0d82\u0dc0\u0dd2\u0db0\u0dcf\u0db1\u0dcf\u0dad\u0dca\u0db8\u0d9a \u0dc0\u0dd0\u0da9\u0db4\u0dd2\u0dc5\u0dd2\u0dc0\u0dd9\u0dbd\u0d9a\u0dca \u0db6\u0dc0 \u0db8\u0dda \u0d85\u0dad\u0dbb \u0d86\u0dab\u0dca\u0da9\u0dd4\u0dc0 \u0db4\u0dc0\u0dc3\u0dba\u0dd2.  \u0dc3\u0d82\u0dc0\u0dd2\u0db0\u0dcf\u0db1 \u0d9c\u0dab\u0db1\u0dcf\u0dc0\u0d9a \u0db8\u0dd9\u0dc4\u0dd9\u0dba\u0dc0\u0dd3\u0db8\u0dd9\u0db1\u0dca \u0db8\u0dd9\u0db8 \u0d9a\u0dd4\u0db8\u0db1\u0dca\u0dad\u0dca\u200d\u0dbb\u0dab\u0dba \u0daf\u0dd2\u0dba\u0dad\u0dca\u0dc0\u0dd9\u0db8\u0dd2\u0db1\u0dca \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0da2\u0dcf\u0dad\u0dd2\u0d9a \u0db7\u0dcf\u0dc2\u0dcf \u0dc3\u0dc4 \u0dc3\u0dc4\u0da2\u0dd3\u0dc0\u0db1\u0dba \u0db4\u0dd2\u0dc5\u0dd2\u0db6\u0db3 \u0d85\u0db8\u0dcf\u0dad\u0dca\u200d\u0dba \u0db8\u0db1\u0ddd \u0d9c\u0db1\u0dda\u0dc2\u0db1\u0dca \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba\u0da7 \u0db4\u0dd0\u0dc0\u0dc3\u0dd3\u0dba.  \"\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db8\u0dd4\u0dc3\u0dca\u0dbd\u0dd2\u0db8\u0dca \u0da2\u0db1\u0dad\u0dcf\u0dc0 \u0d89\u0dbd\u0d9a\u0dca\u0d9a \u0d9a\u0dbb \u0da2\u0dcf\u0dad\u0dd2\u0dc0\u0dcf\u0daf\u0dba, \u0d85\u0db1\u0dca\u0dad\u0dc0\u0dcf\u0daf\u0dba, \u0d86\u0d9c\u0db8\u0dca\u0dc0\u0dcf\u0daf\u0dba \u0d85\u0dc0\u0dd4\u0dc3\u0dca\u0dc3\u0dcf \u0dbb\u0da7\u0dda \u0db6\u0dd9\u0daf\u0dd3\u0db8\u0dca \u0d87\u0dad\u0dd2\u0d9a\u0dd2\u0dbb\u0dd3\u0db8\u0dda \u0d8b\u0dad\u0dca\u0dc3\u0dcf\u0dc4\u0dba\u0d9a\u0dca \u0db4\u0dc0\u0dad\u0dd2\u0db1,\" \u0db6\u0dc0\u0dad\u0dca \u0d85\u0db8\u0dcf\u0dad\u0dca\u200d\u0dba \u0db8\u0db1\u0ddd \u0d9c\u0db1\u0dda\u0dc2\u0db1\u0dca \u0db4\u0dd0\u0dc0\u0dc3\u0dd3\u0dba. \u0db8\u0dd9\u0dc0\u0dd0\u0db1\u0dd2 \u0db4\u0dca\u200d\u0dbb\u0dc4\u0dcf\u0dbb \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db1\u0dd3\u0dad\u0dd2\u0dba \u0daf\u0dd0\u0da9\u0dd2\u0dc0 \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dd2\u0dbb\u0dd3\u0db8\u0dda \u0dc3\u0dc4 \u0db4\u0dca\u200d\u0dbb\u0dc4\u0dcf\u0dbb \u0dc0\u0dd0\u0dc5\u0dd0\u0d9a\u0dca\u0dc0\u0dd3\u0db8 \u0dc3\u0db3\u0dc4\u0dcf \u0db4\u0dd2\u0dba\u0dc0\u0dbb \u0d9c\u0dd0\u0db1\u0dd3\u0db8 \u0d86\u0dab\u0dca\u0da9\u0dd4\u0dc0\u0dda \u0dc0\u0d9c\u0d9a\u0dd3\u0db8 \u0db6\u0dc0 \u0db4\u0dd2\u0dc5\u0dd2\u0d9c\u0db1\u0dca\u0db1\u0dcf \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dcf, \u0db8\u0dd9\u0db8 \u0db4\u0dca\u200d\u0dbb\u0dc4\u0dcf\u0dbb \u0db8\u0dcf\u0dbd\u0dcf\u0dc0 \u0dc0\u0dd2\u0d9c\u0dca\u200d\u0dbb\u0dc4 \u0d9a\u0dbb\u0db1\u0dca\u0db1\u0dda \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db8\u0dd4\u0dc3\u0dca\u0dbd\u0dd2\u0db8\u0dca \u0da2\u0db1\u0dad\u0dcf\u0dc0 \u0d85\u0db1\u0dcf\u0d9c\u0dad \u0db8\u0dd0\u0dad\u0dd2\u0dc0\u0dbb\u0dab\u0dba\u0d9a\u0daf\u0dd3 \u0dc0\u0dad\u0dca\u0db8\u0db1\u0dca \u0d86\u0dab\u0dca\u0da9\u0dd4\u0dc0\u0da7 \u0dc3\u0dc4\u0dcf\u0dba \u0daf\u0dd0\u0d9a\u0dca\u0dc0\u0dd3\u0db8 \u0dc0\u0dd0\u0dc5\u0dd0\u0d9a\u0dca\u0dc0\u0dd3\u0db8\u0dda \u0db4\u0dca\u200d\u0dbb\u0dba\u0dad\u0dca\u0db1\u0dba\u0d9a\u0dca \u0dc0\u0dc1\u0dba\u0dd9\u0db1\u0dd2.  \"\u0daf\u0dd0\u0db1\u0dca \u0db8\u0dd4\u0dc3\u0dca\u0dbd\u0dd2\u0db8\u0dca \u0da2\u0db1\u0dad\u0dcf\u0dc0 \u0d85\u0dad\u0dbb \u0d85\u0db4\u0dda \u0d86\u0dab\u0dca\u0da9\u0dd4\u0dc0\u0da7 \u0d85\u0db4\u0dca\u200d\u0dbb\u0dc3\u0dcf\u0daf\u0dba\u0d9a\u0dca \u0d87\u0dad\u0dd2\u0d9a\u0dbb\u0db1\u0dca\u0db1 \u0d8b\u0dad\u0dca\u0dc3\u0dcf\u0dc4 \u0d9a\u0dbb\u0db1\u0dc0\u0dcf,\" \u0d94\u0dc4\u0dd4 \u0db4\u0dd0\u0dc0\u0dc3\u0dd3\u0dba.  \"\u0db8\u0dd4\u0dc3\u0dca\u0dbd\u0dd2\u0db8\u0dca \u0da2\u0db1\u0dad\u0dcf\u0dc0\u0d9c\u0dda \u0da1\u0db1\u0dca\u0daf\u0dba \u0dad\u0db8\u0db1\u0dca\u0da7 \u0dbd\u0db6\u0dcf\u0d9c\u0db1\u0dca\u0db1 \u0db6\u0dd0\u0dbb\u0dd2 \u0dc0\u0dd4\u0db1\u0dad\u0dca \u0d9a\u0db8\u0d9a\u0dca \u0db1\u0dd1, \u0da1\u0db1\u0dca\u0daf \u0db4\u0ddc\u0dbd\u0da7 \u0dba\u0db1\u0dca\u0db1\u0dda \u0db1\u0dd0\u0dad\u0dd4\u0dc0 \u0dc4\u0dd2\u0da7\u0dd2\u0dba \u0db1\u0db8\u0dca \u0d85\u0db4\u0dd2\u0da7 \u0daf\u0dd2\u0db1\u0db1\u0dca\u0db1 \u0db4\u0dd4\u0dc5\u0dd4\u0dc0\u0db1\u0dca \u0d9a\u0dd2\u0dba\u0dbd \u0d92 \u0d85\u0dba \u0d9c\u0dab\u0db1\u0dca \u0dc4\u0daf\u0dbd \u0dad\u0dd2\u0dba\u0dd9\u0db1\u0dc0\u0dcf.\" \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0db1\u0dd3\u0dad\u0dd2\u0dc0\u0dda\u0daf\u0dd3 \u0dc2\u0dd2\u0dbb\u0dcf\u0dc3\u0dca \u0db1\u0dd6\u0dbb\u0dca\u0daf\u0dd3\u0db1\u0dca \u0dbb\u0dd0\u0dc3\u0dca \u0d9a\u0dbb \u0dad\u0dd2\u0db6\u0dd9\u0db1 \u0dad\u0ddc\u0dbb\u0dad\u0dd4\u0dbb\u0dd4 \u0d85\u0db1\u0dd4\u0dc0 \u0db4\u0dc3\u0dd4\u0d9c\u0dd2\u0dba \u0dc3\u0dad\u0dd2 \u0d9a\u0dd2\u0dc4\u0dd2\u0db4\u0dba \u0dad\u0dd4\u0dc5 \u0db8\u0dd4\u0dc3\u0dca\u0dbd\u0dd2\u0db8\u0dca \u0da2\u0db1\u0dad\u0dcf\u0dc0 \u0d89\u0dbd\u0d9a\u0dca\u0d9a \u0d9a\u0dbb\u0d9c\u0dd9\u0db1 \u0d91\u0dbd\u0dca\u0dbd \u0dc0\u0dd6 \u0db4\u0dca\u200d\u0dbb\u0dc4\u0dcf\u0dbb \u0db8\u0dd9\u0dc3\u0dda\u0dba:   \u0db8\u0dda \u0d9a\u0dd2\u0dc3\u0dd2\u0daf\u0dd4 \u0db4\u0dca\u200d\u0dbb\u0dc4\u0dcf\u0dbb\u0dba\u0d9a\u0dca \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db8\u0dda \u0daf\u0d9a\u0dca\u0dc0\u0dcf \u0d9a\u0dd2\u0dc3\u0dd2\u0dc0\u0dd9\u0d9a\u0dd4\u0dad\u0dca \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd9\u0db1 \u0db1\u0dd0\u0dad.  \u0dad\u0dad\u0dca\u0dc0\u0dba \u0db4\u0dd2\u0dc5\u0dd2\u0db6\u0db3\u0dc0 \u0d85\u0dc0\u0db0\u0dcf\u0db1\u0dba \u0dba\u0ddc\u0db8\u0dd4 \u0d9a\u0dbb\u0db1  , \u0d91\u0db8 \u0db4\u0dca\u200d\u0dbb\u0dc4\u0dcf\u0dbb \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc0\u0dc4\u0dcf\u0db8 \u0db4\u0dd2\u0dba\u0dc0\u0dbb \u0d9c\u0dd0\u0db1\u0dd3\u0db8\u0da7 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d86\u0dab\u0dca\u0da9\u0dd4\u0dc0 \u0d9a\u0da7\u0dba\u0dd4\u0dad\u0dd4 \u0d9a\u0dbb\u0db1\u0dd4 \u0d87\u0dad\u0dd0\u0dba\u0dd2 \u0db6\u0dbd\u0dcf\u0db4\u0ddc\u0dbb\u0ddc\u0dad\u0dca\u0dad\u0dd4\u0dc0\u0db1 \u0db6\u0dc0 \u0db4\u0dc0\u0dc3\u0dba\u0dd2. \u0da7\u0dca\u0dc0\u0dd2\u0da7\u0dbb\u0dca \u0db4\u0dab\u0dd2\u0dc0\u0dd4\u0da9\u0dba\u0d9a\u0dca \u0db1\u0dd2\u0d9a\u0dd4\u0dad\u0dca\u0d9a\u0dbb\u0db8\u0dd2\u0db1\u0dca \u0d92 \u0db6\u0dc0 \u0db4\u0dc0\u0dc3\u0db1 \u0d9a\u0ddc\u0dc5\u0db9 \u0dc3\u0dd2\u0da7\u0dd2\u0db1 \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0dad\u0dcf\u0db1\u0dcf\u0db4\u0dad\u0dd2 \u0d85\u0dad\u0dd4\u0dbd\u0dca \u0d9a\u0dd9\u0dc2\u0db4\u0dca, \u0d95\u0db1\u0dd1\u0db8 \u0d86\u0d9c\u0db8\u0dd2\u0d9a \u0dc3\u0dca\u0dae\u0dcf\u0db1\u0dba\u0d9a\u0da7 \u0d91\u0dbd\u0dca\u0dbd\u0dc0\u0db1 \u0db4\u0dca\u200d\u0dbb\u0dc4\u0dcf\u0dbb \u0dc4\u0dd9\u0dbd\u0dcf \u0daf\u0dd0\u0d9a\u0dd2\u0dba \u0dba\u0dd4\u0dad\u0dd4 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dd4\u0dab\u0dd2.  \u0db4\u0dca\u200d\u0dbb\u0dc4\u0dcf\u0dbb \u0dc3\u0db8\u0dca\u0db6\u0db1\u0dca\u0db0 \u0db4\u0ddc\u0dbd\u0dd2\u0dc3\u0dca \u0db4\u0dbb\u0dd3\u0d9a\u0dca\u0dc2\u0dab\u0dc0\u0dbd \u0db4\u0dca\u200d\u0dbb\u0d9c\u0dad\u0dd2\u0dba \u0db4\u0dd2\u0dc5\u0dd2\u0db6\u0db3\u0dc0 \u0dc0\u0dd2\u0db8\u0dc3\u0dd3\u0db8 \u0db4\u0dd2\u0dab\u0dd2\u0dc3 \u0db4\u0ddc\u0dbd\u0dd2\u0dc3\u0dca \u0db4\u0dca\u200d\u0dbb\u0d9a\u0dcf\u0dc1\u0d9a \u0db1\u0dd2\u0dba\u0ddd\u0da2\u0dca\u200d\u0dba \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db4\u0dca\u200d\u0dbb\u0dd2\u0dba\u0db1\u0dca\u0dad \u0da2\u0dba\u0d9a\u0ddc\u0da9\u0dd2 \u0d87\u0db8\u0dad\u0dd3\u0db8\u0da7 \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba \u0d9a\u0dd2\u0dc4\u0dd2\u0db4\u0dc0\u0dbb\u0d9a\u0dca\u0db8 \u0daf\u0dd0\u0dbb\u0dd6 \u0d8b\u0dad\u0dca\u0dc3\u0dcf\u0dc4\u0dba \u0dc3\u0dcf\u0dbb\u0dca\u0dae\u0d9a \u0db1\u0ddc\u0dc0\u0dd3\u0dba.  "},
{"headline": null, "date": null, "news": ""},
{"headline": "\u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0db8\u0dd0\u0dad\u0dd2\u0dc0\u0dbb\u0dab\u0dba ;\u0dbd\u0dda\u0db6\u0dbb\u0dca \u0db4\u0d9a\u0dca\u0dc2\u0dba \u0db1\u0dd0\u0d9c\u0dd2\u0da7\u0dd2\u0dba\u0dd2\u0daf?", "date": "2017 \u0db8\u0dd0\u0dba\u0dd2 22", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0da2\u0dd4\u0db1\u0dd2 \u0d85\u0da7\u0dc0\u0dd9\u0db1\u0dd2\u0daf\u0dcf \u0db4\u0dd0\u0dc0\u0dd0\u0dad\u0dca\u0dc0\u0dd9\u0db1 \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0db8\u0dc4\u0db8\u0dd0\u0dad\u0dd2\u0dc0\u0dbb\u0dab\u0dba \u0dbd\u0d82\u0dc0\u0dd9\u0db8\u0dd2\u0db1\u0dca \u0db4\u0dc0\u0dad\u0dd2\u0daf\u0dca\u0daf\u0dd3 \u0dc0\u0dd2\u0db4\u0d9a\u0dca\u0dc2\u0dba\u0dda \u0dbd\u0dda\u0db6\u0dbb\u0dca \u0db4\u0d9a\u0dca\u0dc2\u0dba \u0db8\u0dd0\u0dad\u0dd2\u0dc0\u0dbb\u0dab \u0dc3\u0da7\u0db1\u0dda \u0db4\u0dca\u200d\u0dbb\u0d9c\u0dad\u0dd2\u0dba\u0d9a\u0dca \u0db4\u0dd9\u0db1\u0dca\u0db1\u0dd4\u0db8\u0dca \u0d9a\u0dbb\u0db8\u0dd2\u0db1\u0dca \u0db4\u0dd9\u0dbb\u0da7 \u0dba\u0db8\u0dd2\u0db1\u0dca \u0d87\u0dad\u0dd2 \u0db6\u0dc0 \u0d85\u0dbd\u0dd4\u0dad\u0dca\u0db8 \u0db8\u0dc4\u0da2\u0db1 \u0db8\u0dad \u0dc0\u0dd2\u0db8\u0dc3\u0dd4\u0db8\u0dca \u0db8\u0d9c\u0dd2\u0db1\u0dca \u0db4\u0dd9\u0db1\u0dca\u0db1\u0dd4\u0db8\u0dca \u0d9a\u0dd9\u0dbb\u0dd9\u0dba\u0dd2. \u0d85\u0d9c\u0db8\u0dd0\u0dad\u0dd2\u0db1\u0dd2 \u0dad\u0dd9\u0dbb\u0dda\u0dc3\u0dcf \u0db8\u0dda \u0db4\u0dc3\u0dd4\u0d9c\u0dd2\u0dba \u0d85\u0db4\u0dca\u200d\u0dbb\u0dd2\u0dba\u0dd9\u0dbd\u0dca \u0daf\u0dc4\u0d85\u0da7 \u0dc0\u0dd9\u0db1\u0dd2\u0daf\u0dcf \u0db1\u0dd2\u0dba\u0db8\u0dd2\u0dad \u0d9a\u0dcf\u0dbd\u0dba\u0da7 \u0db4\u0dd9\u0dbb \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4\u0dc0 \u0dc0\u0dd2\u0dc3\u0dd4\u0dbb\u0dd4\u0dc0\u0dcf \u0dc4\u0dbb\u0dd2\u0db8\u0dd2\u0db1\u0dca \u0dc4\u0daf\u0dd2\u0dc3\u0dd2 \u0db8\u0dc4\u0db8\u0dd0\u0dad\u0dd2\u0dc0\u0dbb\u0dab\u0dba\u0d9a\u0dca \u0d9a\u0dd0\u0db3\u0dc0\u0db1 \u0dbd\u0daf \u0d85\u0dc0\u0dc3\u0dca\u0dae\u0dcf\u0dc0\u0dda \u0db4\u0dcf\u0dbd\u0d9a \u0d9a\u0ddc\u0db1\u0dca\u0dc3\u0dbb\u0dca\u0dc0\u0dda\u0da7\u0dd2\u0dc0\u0dca \u0db4\u0d9a\u0dca\u0dc2\u0dba \u0d9a\u0dd2\u0dc3\u0dd2\u0daf\u0dd4 \u0db4\u0dca\u200d\u0dbb\u0db6\u0dbd \u0d85\u0db7\u0dd2\u0dba\u0ddd\u0d9c\u0dba\u0d9a\u0dd2\u0db1\u0dca \u0dad\u0ddc\u0dbb\u0dc0 \u0db8\u0dc4\u0dcf \u0da2\u0dba\u0d9c\u0dca\u200d\u0dbb\u0dc4\u0dab\u0dba\u0d9a\u0dca \u0dbd\u0db6\u0db1 \u0db6\u0dc0\u0da7 \u0daf\u0dda\u0dc1 \u0db4\u0dcf\u0dbd\u0db1 \u0d85\u0db1\u0dcf\u0dc0\u0dd0\u0d9a\u0dd2 \u0db4\u0dc5\u0dc0\u0dd2\u0dba. \u0db8\u0dcf\u0d9c\u0dca\u200d\u0dbb\u0da7\u0dca \u0dad\u0dd0\u0da0\u0dbb\u0dca, \u0da7\u0ddd\u0db1\u0dd2 \u0db6\u0dca\u0dbd\u0dd9\u0dba\u0dcf\u0dbb\u0dca \u0dc3\u0dc4 \u0d85\u0d9c\u0db8\u0dd0\u0dad\u0dd2 \u0da9\u0dda\u0dc0\u0dd2\u0da9\u0dca \u0d9a\u0dd0\u0db8\u0dbb\u0db1\u0dca \u0dc0\u0dd0\u0db1\u0dd2 \u0d85\u0d9c\u0db8\u0dd0\u0dad\u0dd2\u0dc0\u0dbb\u0dd4\u0db1\u0dca \u0dc0\u0dd2\u0dc3\u0dd2\u0db1\u0dca \u0db8\u0dd1\u0dad \u0db7\u0dcf\u0d9c\u0dba\u0dda \u0dc0\u0dcf\u0dbb\u0dca\u0dad\u0dcf \u0d9a\u0dbb\u0db1 \u0dbd\u0daf  \u0daf\u0dd0\u0dc0\u0dd0\u0db1\u0dca\u0dad \u0db8\u0dd0\u0dad\u0dd2\u0dc0\u0dbb\u0dab \u0da2\u0dba\u0d9c\u0dca\u200d\u0dbb\u0dc4\u0dab \u0db4\u0dc0\u0dcf \u0d85\u0db7\u0dd2\u0db6\u0dc0\u0dcf \u0dba\u0db1 \u0db8\u0dc4\u0dcf \u0daf\u0dda\u0dc1\u0db4\u0dcf\u0dbd\u0db1 \u0da2\u0dba\u0d9c\u0dca\u200d\u0dbb\u0dc4\u0dab\u0dba\u0d9a\u0dca \u0dad\u0dd9\u0dbb\u0dda\u0dc3\u0dcf \u0db8\u0dda \u0d85\u0d9c\u0db8\u0dd0\u0dad\u0dd2\u0dc0\u0dbb\u0dd2\u0dba \u0dc0\u0dd2\u0dc3\u0dd2\u0db1\u0dca \u0dc0\u0dcf\u0dbb\u0dca\u0dad\u0dcf \u0d9a\u0dbb\u0db1\u0dd4 \u0d87\u0dad\u0dd0\u0dba\u0dd2 \u0d87\u0dad\u0dd0\u0db8\u0dca \u0daf\u0dda\u0dc1\u0db4\u0dcf\u0dbd\u0db1 \u0dc0\u0dd2\u0dc1\u0dca\u0dbd\u0dda\u0dc2\u0d9a\u0dba\u0ddd \u0d86\u0dbb\u0db8\u0dca\u0db7\u0dba\u0dda \u0daf\u0dd3 \u0dc3\u0db3\u0dc4\u0db1\u0dca \u0d9a\u0dc5\u0dc4. \u0d91\u0dc4\u0dd9\u0dad\u0dca \u0db4\u0dca\u200d\u0dbb\u0db0\u0dcf\u0db1 \u0daf\u0dda\u0dc1\u0db4\u0dcf\u0dbd\u0db1 \u0db4\u0d9a\u0dca\u0dc2 \u0daf\u0dd9\u0d9a \u0db4\u0dc3\u0dd4\u0d9c\u0dd2\u0dba \u0dc3\u0dad\u0dd2\u0dba\u0dda \u0d94\u0dc0\u0dd4\u0db1\u0dca\u0d9c\u0dda \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1 \u0da2\u0db1\u0d9c\u0dad \u0d9a\u0dd2\u0dbb\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0da1\u0db1\u0dca\u0daf\u0daf\u0dcf\u0dba\u0d9a \u0db8\u0dad\u0dba\u0dda \u0dc3\u0dd0\u0dbd\u0d9a\u0dd2\u0dba \u0dba\u0dd4\u0dad\u0dd4 \u0dc0\u0dd9\u0db1\u0dc3\u0d9a\u0dca \u0dc3\u0dd2\u0daf\u0dd4\u0dc0\u0dd9\u0db8\u0dd2\u0db1\u0dca \u0db4\u0dc0\u0dad\u0dd2\u0db1 \u0db6\u0dc0 \u0d85\u0dbd\u0dd4\u0dad\u0dca\u0db8 \u0db8\u0dc4\u0da2\u0db1 \u0db8\u0dad \u0dc0\u0dd2\u0db8\u0dc3\u0dd4\u0db8\u0dca \u0db8\u0d9c\u0dd2\u0db1\u0dca \u0db4\u0dd9\u0db1\u0dca\u0db1\u0dd4\u0db8\u0dca \u0d9a\u0dd9\u0dbb\u0dd9\u0dba\u0dd2. \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0dbd\u0dda\u0db6\u0dbb\u0dca \u0db4\u0d9a\u0dca\u0dc2\u0dba\u0dda \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba \u0db8\u0dd0\u0dba\u0dd2 16 \u0dc0\u0dd9\u0db1\u0dd2\u0daf\u0dd2\u0db1 \u0db8\u0dc4\u0da2\u0db1\u0dba\u0dcf \u0d85\u0dad\u0da7 \u0db4\u0dad\u0dca \u0d9a\u0dbb\u0db1 \u0dbd\u0daf \u0d85\u0dad\u0dbb  \"\u0dc3\u0dd4\u0dc5\u0dd4\u0dad\u0dbb\u0dba\u0dda \u0db1\u0ddc\u0dc0 \u0db6\u0dc4\u0dd4\u0dad\u0dbb\u0dba\u0dda \u0d85\u0db7\u0dd2\u0dbd\u0dcf\u0dc2\u0dba\u0db1\u0dca \u0d89\u0da7\u0dd4 \u0d9a\u0dbb\u0db1\u0dd4 \u0dbd\u0db6\u0db1 \u0d85\u0db1\u0dcf\u0d9c\u0dad \u0dbd\u0dda\u0db6\u0dbb\u0dca \u0d86\u0dab\u0dca\u0da9\u0dd4\u0dc0\u0d9a\u0dca\" \u0dba\u0da7\u0dad\u0dda \u0db4\u0dbb\u0dd2\u0dc0\u0dbb\u0dca\u0dad\u0db1\u0dc1\u0dd3\u0dbd\u0dd3 \u0dc3\u0dc4 \u0dc0\u0d9c\u0d9a\u0dd2\u0dc0\u0dba\u0dd4\u0dad\u0dd4 \u0dc3\u0dd0\u0dbd\u0dd0\u0dc3\u0dca\u0db8\u0d9a\u0dca \u0db8\u0d9c\u0dd2\u0db1\u0dca \u0d9a\u0ddc\u0db1\u0dca\u0dc3\u0dbb\u0dca\u0dc0\u0dda\u0da7\u0dd2\u0dc0\u0dca \u0db4\u0d9a\u0dca\u0dc2\u0dba\u0dda \u0dc0\u0dc3\u0dbb \u0dc4\u0dad\u0d9a \u0db4\u0dcf\u0dbd\u0db1\u0dba\u0dda \u0dc0\u0dd9\u0db1\u0dc3\u0d9a\u0dca \u0dc3\u0dd2\u0daf\u0dd4 \u0d9a\u0dbb\u0db1 \u0db6\u0dc0\u0da7 \u0db4\u0d9a\u0dca\u0dc2 \u0db1\u0dcf\u0dba\u0d9a \u0da2\u0dd9\u0dbb\u0db8\u0dd2 \u0d9a\u0ddd\u0db6\u0dd2\u0db1\u0dca \u0d91\u0db8 \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba \u0db8\u0d9c\u0dd2\u0db1\u0dca \u0db4\u0dca\u200d\u0dbb\u0dad\u0dd2\u0da5\u0dcf\u0dc0\u0d9a\u0dca \u0daf\u0dd4\u0db1\u0dca\u0db1\u0dda\u0dba. \u0dc3\u0dd2\u0dba \u0db4\u0d9a\u0dca\u0dc2\u0dba \u0db6\u0dbd\u0dba\u0da7 \u0db4\u0dad\u0dca\u0dc0\u0dd4\u0db1\u0ddc\u0dad\u0dca  \u0daf\u0dd0\u0db1\u0da7 \u0dc3\u0dbb\u0dc3\u0dc0\u0dd2 \u0dc3\u0dd2\u0dc3\u0dd4\u0db1\u0dca\u0d9c\u0dd9\u0db1\u0dca \u0d85\u0dba \u0d9a\u0dbb\u0db1\u0dd4 \u0dbd\u0db6\u0db1 \u0daf\u0dda\u0dc1\u0db1 \u0d9c\u0dcf\u0dc3\u0dca\u0dad\u0dd4 \u0d85\u0dc4\u0ddd\u0dc3\u0dd2 \u0d9a\u0dbb\u0db1 \u0db6\u0dc0 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0db1 \u0dbd\u0dda\u0db6\u0dbb\u0dca \u0db4\u0d9a\u0dca\u0dc2 \u0db1\u0dcf\u0dba\u0d9a\u0dba\u0dcf, \u0db8\u0dc4\u0da2\u0db1 \u0dc3\u0dde\u0d9b\u0dca\u200d\u0dba \u0dc0\u0dd9\u0db1\u0dd4\u0dc0\u0dd9\u0db1\u0dca \u0dc0\u0dd0\u0dba \u0d9a\u0dbb\u0db1 \u0db8\u0dd4\u0daf\u0dbd \u0daf \u0dad\u0dc0\u0dad\u0dca \u0dc0\u0dd0\u0da9\u0dd2 \u0d9a\u0dbb\u0db1 \u0db6\u0dc0\u0da7 \u0daf \u0db4\u0dca\u200d\u0dbb\u0dad\u0dd2\u0da5\u0dcf\u0dc0\u0d9a\u0dca \u0daf\u0dd9\u0dba\u0dd2.  \u0da2\u0dcf\u0dad\u0dd2\u0d9a \u0daf\u0dd4\u0db8\u0dca\u0dbb\u0dd2\u0dba \u0dc3\u0dda\u0dc0\u0dba ,\u0d91\u0d82\u0d9c\u0dbd\u0db1\u0dca\u0dad\u0dba\u0dda \u0dc3\u0dc4 \u0dc0\u0dda\u0dbd\u0dca\u0dc3\u0dba\u0dda \u0da2\u0dbd \u0dc3\u0dd0\u0db4\u0dba\u0dd4\u0db8 \u0dc3\u0dc4 \u0dad\u0dc0\u0dad\u0dca \u0d87\u0dad\u0dd0\u0db8\u0dca \u0db8\u0dc4\u0da2\u0db1 \u0dc3\u0dda\u0dc0\u0dcf\u0dc0\u0db1\u0dca \u0dba\u0dc5\u0dd2 \u0da2\u0db1\u0dc3\u0dad\u0dd4 \u0d9a\u0dbb\u0db1 \u0db6\u0dc0\u0da7 \u0db4\u0dca\u200d\u0dbb\u0dad\u0dd2\u0da5\u0dcf\u0dc0\u0d9a\u0dca \u0daf\u0dd9\u0db1  \u0dbd\u0dda\u0db6\u0dbb\u0dca \u0db4\u0d9a\u0dca\u0dc2\u0dba\u0dda \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba \u0d89\u0dc4\u0dc5 \u0d86\u0daf\u0dcf\u0dba\u0db8\u0dca\u0dbd\u0dcf\u0db7\u0dd3\u0db1\u0dca\u0d9c\u0dd9\u0db1\u0dca \u0dc0\u0dd0\u0da9\u0dd2\u0db4\u0dd4\u0dbb \u0db6\u0daf\u0dd4 \u0d85\u0dba \u0d9a\u0dd2\u0dbb\u0dd3\u0db8\u0dd9\u0db1\u0dca  \u0dbd\u0db6\u0db1 \u0db8\u0dd4\u0daf\u0dbd\u0dca \u0db8\u0dc4\u0da2\u0db1 \u0dc3\u0dda\u0dc0\u0dcf\u0dc0\u0db1\u0dca \u0dc0\u0dd9\u0db1\u0dd4\u0dc0\u0dd9\u0db1\u0dca \u0dba\u0dd9\u0daf\u0dc0\u0dd3\u0db8 \u0dc3\u0dd2\u0dba \u0dc3\u0dd0\u0dbd\u0dc3\u0dd4\u0db8 \u0dc0\u0db1 \u0db6\u0dc0  \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dd2. \u0dc3\u0dbb\u0dc3\u0dc0\u0dd2 \u0dc3\u0dd2\u0dc3\u0dd4\u0db1\u0dca\u0d9c\u0dd9\u0db1\u0dca \u0daf\u0dd0\u0db1\u0da7 \u0d85\u0dba\u0d9a\u0dbb\u0db1\u0dd4 \u0dbd\u0db6\u0db1 \u0daf\u0dda\u0dc1\u0db1 \u0d9c\u0dcf\u0dc3\u0dca\u0dad\u0dd4 \u0d85\u0dc4\u0ddd\u0dc3\u0dd2 \u0d9a\u0dbb\u0db1 \u0db6\u0dc0\u0da7 \u0dbd\u0dda\u0db6\u0dbb\u0dca \u0db4\u0d9a\u0dca\u0dc2 \u0db1\u0dcf\u0dba\u0d9a\u0dba\u0dcf \u0dc0\u0dd2\u0dc3\u0dd2\u0db1\u0dca \u0daf\u0dd9\u0db1 \u0dbd\u0daf \u0db4\u0ddc\u0dbb\u0ddc\u0db1\u0dca\u0daf\u0dd4\u0dc0 \u0d91\u0d82\u0d9c\u0dbd\u0db1\u0dca\u0dad\u0dba\u0dda \u0dc3\u0dc4 \u0dc0\u0dda\u0dbd\u0dca\u0dc3\u0dba\u0dda \u0dc3\u0dbb\u0dc3\u0dc0\u0dd2 \u0dc3\u0dd2\u0dc3\u0dd4\u0db1\u0dca \u0d85\u0dad\u0dbb \u0da2\u0db1\u0db4\u0dca\u200d\u0dbb\u0dd2\u0dba \u0dc0\u0dd9\u0db8\u0dd2\u0db1\u0dca \u0db4\u0dc0\u0dad\u0dd2\u0db1\u0dca\u0db1\u0dda \"\u0d9a\u0ddd\u0db6\u0dd2\u0db1\u0dca\u0db8\u0dda\u0db1\u0dd2\u0dba\u0dcf\u0dc0\u0d9a\u0dca\" \u0daf \u0dc3\u0db8\u0d9f\u0dba\u0dd2. \u0db8\u0dc4\u0da2\u0db1 \u0dc3\u0dc4\u0dba\u0ddd\u0d9c\u0dba \u0dbd\u0dd0\u0db6\u0dd3\u0db8  \u0d85\u0dad\u0dd2\u0db1\u0dca \u0dbd\u0dda\u0db6\u0dbb\u0dca \u0db4\u0d9a\u0dca\u0dc2\u0dba \u0dc3\u0dc4 \u0d9a\u0ddc\u0db1\u0dca\u0dc3\u0dbb\u0dca\u0dc0\u0dda\u0da7\u0dd2\u0dc0\u0dca   \u0db4\u0d9a\u0dca\u0dc2\u0dba \u0d85\u0dad\u0dbb \u0dc0\u0dd6 \u0dc0\u0dd2\u0dc1\u0dcf\u0dbd \u0db4\u0dbb\u0dad\u0dbb\u0dba \u0db8\u0dda\u0dc0\u0db1\u0dc0\u0dd2\u0da7 \u0dc0\u0dda\u0d9c\u0dba\u0dd9\u0db1\u0dca \u0db4\u0da7\u0dd4 \u0dc0\u0dd9\u0db8\u0dd2\u0db1\u0dca \u0db4\u0dc0\u0dad\u0dd2\u0db1 \u0db6\u0dc0 \u0d85\u0dbd\u0dd4\u0dad\u0dca \u0db8\u0dc4\u0da2\u0db1 \u0db8\u0dad \u0dc0\u0dd2\u0db8\u0dc3\u0dd4\u0db8\u0dca \u0db8\u0d9c\u0dd2\u0db1\u0dca \u0db4\u0dd9\u0db1\u0dca\u0db1\u0dd4\u0db8\u0dca \u0d9a\u0dd9\u0dbb\u0dd9\u0dba\u0dd2. \u0db8\u0dda \u0d85\u0dad\u0dbb \u0d9a\u0ddc\u0db1\u0dca\u0dc3\u0dbb\u0dca\u0dc0\u0dda\u0da7\u0dd2\u0dc0\u0dca \u0db4\u0d9a\u0dca\u0dc2\u0dba \u0dc3\u0db8\u0dcf\u0da2 \u0dc1\u0dd4\u0db7\u0dc3\u0dcf\u0db0\u0db1 \u0d85\u0d82\u0dc1\u0dba\u0dda  \u0dc3\u0dd2\u0daf\u0dd4 \u0d9a\u0dbb\u0db1\u0dd4 \u0dbd\u0db6\u0db1 \u0dc3\u0dd3\u0db8\u0dcf\u0dc0\u0db1\u0dca \u0dc3\u0dc4 \u0db4\u0dca\u200d\u0dbb\u0dad\u0dd2\u0dc3\u0d82\u0dc3\u0dca\u0d9a\u0dbb\u0dab \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc3\u0dd2\u0dba \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba\u0da7 \u0d87\u0dad\u0dd4\u0dc5\u0dad\u0dca \u0d9a\u0dc5 \u0d87\u0dad\u0dd0\u0db8\u0dca \u0dba\u0ddd\u0da2\u0db1\u0dcf \u0dc0\u0dd9\u0db1\u0dc3\u0dca \u0d9a\u0dbb\u0db1 \u0db6\u0dc0 \u0db4\u0dc0\u0dc3\u0dba\u0dd2. \u0db1\u0dda\u0dc0\u0dcf\u0dc3\u0dd2\u0d9a\u0dc0 \u0dc3\u0dad\u0dca\u0d9a\u0dcf\u0dbb \u0dbd\u0db6\u0db1 \u0dc0\u0dd0\u0da9\u0dd2\u0dc4\u0dd2\u0da7\u0dd2\u0dba\u0db1\u0dca \u0dc3\u0dc4 \u0dbb\u0ddd\u0d9c\u0dd3\u0db1\u0dca \u0dc3\u0db3\u0dc4\u0dcf \u0dc0\u0dd0\u0dba \u0d9a\u0dbb\u0db1\u0dd4 \u0dbd\u0db6\u0db1 \u0db8\u0dd4\u0daf\u0dbd\u0dda \u0dc3\u0dd3\u0db8\u0dcf\u0dc0\u0d9a\u0dca \u0db4\u0db1\u0dc0\u0db1 \u0db6\u0dc0 \u0d9a\u0ddc\u0db1\u0dca\u0dc3\u0dbb\u0dca\u0dc0\u0dda\u0da7\u0dd2\u0dc0\u0dca \u0d91\u0db8 \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba\u0dda \u0daf\u0dd0\u0d9a\u0dca\u0dc0\u0dd4\u0dab\u0dd2. \u0d9c\u0dd2\u0dbd\u0db1\u0dca \u0db1\u0dd2\u0dc0\u0dcf\u0dc3\u0dc0\u0dbd (care homes)\u0db1\u0dda\u0dc0\u0dcf\u0dc3\u0dd2\u0d9a\u0dc0 \u0dc3\u0dad\u0dca\u0d9a\u0dcf\u0dbb \u0dbd\u0db6\u0db1 \u0dc0\u0dd8\u0daf\u0dca\u0db0\u0dba\u0db1\u0dca \u0dc3\u0dc4 \u0dbb\u0ddd\u0d9c\u0dd3\u0db1\u0dca \u0db8\u0dbb\u0dab\u0dba\u0da7 \u0db4\u0dad\u0dca \u0db4\u0dc3\u0dd4 \u0d94\u0dc0\u0dd4\u0db1\u0dca\u0d9c\u0dda \u0db1\u0dd2\u0dc0\u0dcf\u0dc3 \u0dc0\u0dd2\u0d9a\u0dd2\u0dab\u0dd3\u0db8\u0dd9\u0db1\u0dca \u0dbd\u0db6\u0db1 \u0db8\u0dd4\u0daf\u0dbd\u0dd2\u0db1\u0dca \u0d94\u0dc0\u0dd4\u0db1\u0dca\u0da7 \u0db4\u0dca\u200d\u0dbb\u0dad\u0dd2\u0d9a\u0dcf\u0dbb \u0dc3\u0db3\u0dc4\u0dcf \u0dc0\u0dd0\u0dba \u0dc0\u0dd6 \u0db8\u0dd4\u0daf\u0dbd\u0dca \u0d85\u0dba\u0d9a\u0dbb \u0d9c\u0dd0\u0db1\u0dd3\u0db8\u0dda \u0dc3\u0dd0\u0dbd\u0dd0\u0dc3\u0dca\u0db8\u0d9a\u0dca \u0d9a\u0ddc\u0db1\u0dca\u0dc3\u0dbb\u0dca\u0dc0\u0dda\u0da7\u0dd2\u0dc0\u0dca \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba\u0da7 \u0d87\u0dad\u0dd4\u0dbd\u0dad\u0dca \u0dc0\u0dd6 \u0d85\u0dad\u0dbb \u0d91\u0dba \u0dc1\u0dd4\u0db7\u0dcf\u0dc3\u0dcf\u0db0\u0d9a \u0dc3\u0d82\u0dc0\u0dd2\u0db0\u0dcf\u0db1\u0dc0\u0dbd \u0daf\u0dd0\u0da9\u0dd2 \u0dc0\u0dd2\u0dc0\u0dda\u0da0\u0db1\u0dba\u0da7 \u0dbd\u0d9a\u0dca\u0dc0\u0dd2\u0dba. \u0dc0\u0dd0\u0da9\u0dd2\u0dc4\u0dd2\u0da7\u0dd2\u0dba\u0db1\u0dca \u0db8\u0dd2\u0dba \u0dba\u0dcf\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0d94\u0dc0\u0dd4\u0db1\u0dca\u0da7 \u0d85\u0dba\u0dad\u0dca \u0db1\u0dd2\u0dc0\u0dcf\u0dc3\u0dc0\u0dbd \u0d8b\u0dbb\u0dd4\u0db8\u0dba  \u0daf\u0dbb\u0dd4\u0dc0\u0db1\u0dca\u0da7 \u0d85\u0dc4\u0dd2\u0db8\u0dd2\u0dc0\u0dd3\u0db8 \u0dc3\u0db8\u0dcf\u0da2 \u0d9a\u0dad\u0dd2\u0d9a\u0dcf\u0dc0\u0d9a\u0dca \u0db6\u0dc0\u0da7 \u0db4\u0dad\u0dca\u0dc0 \u0dad\u0dd2\u0db6\u0dd4\u0dab\u0dd2. \u0d91\u0db8 \u0dad\u0dad\u0dca\u0dc0\u0dba \u0dba\u0da7\u0dad\u0dda \u0dc3\u0dd2\u0dba \u0db8\u0dd0\u0dad\u0dd2\u0dc0\u0dbb\u0dab \u0db4\u0dca\u200d\u0dbb\u0d9a\u0dcf\u0dc1\u0db1\u0dba\u0dda  \u0dc0\u0dd9\u0db1\u0dc3\u0d9a\u0dca \u0dc3\u0dd2\u0daf\u0dd4 \u0d9a\u0dbb\u0db1 \u0db6\u0dc0 \u0d85\u0d9c\u0db8\u0dd0\u0dad\u0dd2\u0db1\u0dd2 \u0dad\u0dd9\u0dbb\u0dda\u0dc3\u0dcf \u0db8\u0dda(Theresa May) \u0db4\u0dc3\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dcf\u0dba. \u0d92 \u0d85\u0db1\u0dd4\u0dc0 \u0db1\u0dda\u0dc0\u0dcf\u0dc3\u0dd2\u0d9a\u0dc0 \u0dc3\u0dad\u0dca\u0d9a\u0dcf\u0dbb \u0dbd\u0db6\u0db1\u0dca\u0db1\u0dd9\u0d9a\u0dd4\u0da7 \u0db4\u0dc0\u0dd4\u0db8\u0dca \u0dbd\u0d9a\u0dca\u0dc2\u0dba\u0d9a \u0dc0\u0dad\u0dca\u0d9a\u0db8\u0d9a\u0dca \u0d87\u0dad\u0dad\u0dca \u0d94\u0dc4\u0dd4\u0da7 \u0dc4\u0ddd \u0d87\u0dba\u0da7 \u0dad\u0db8\u0db1\u0dca \u0dc0\u0dd9\u0db1\u0dd4\u0dc0\u0dd9\u0db1\u0dca \u0dc0\u0dd0\u0dba \u0dc0\u0dd9\u0db1 \u0db8\u0dd4\u0daf\u0dbd\u0dca \u0db4\u0dbd\u0dcf\u0dad\u0dca \u0db4\u0dcf\u0dbd\u0db1 \u0d86\u0dba\u0dad\u0db1 \u0dbd\u0dc0\u0dcf \u0d9c\u0dd9\u0dc0\u0dd3\u0db8\u0da7  \u0dc4\u0dd0\u0d9a\u0dd2\u0dc0\u0dd9\u0dba\u0dd2. \u0d91\u0db8 \u0db4\u0dca\u200d\u0dbb\u0dad\u0dd2\u0db4\u0dad\u0dca\u0dad\u0dd2\u0db8\u0dba \u0dc0\u0dd9\u0db1\u0dc3 \u0d9a\u0ddc\u0db1\u0dca\u0dc3\u0dbb\u0dca\u0dc0\u0dda\u0da7\u0dd2\u0dc0\u0dca \u0db4\u0d9a\u0dca\u0dc2\u0dba\u0dda\u0db8 \u0dc4\u0dd2\u0da7\u0db4\u0dd4 \u0da2\u0dca\u200d\u0dba\u0dd9\u0dc2\u0dca\u0da8 \u0db1\u0dcf\u0dba\u0d9a\u0dba\u0d9a\u0dd4 \u0dc0\u0dd6 \u0dc4\u0dd2\u0da7\u0db4\u0dd4 \u0db7\u0dcf\u0dab\u0dca\u0da9\u0dcf\u0d9c\u0dcf\u0dbb \u0dbd\u0dda\u0d9a\u0db8\u0dca \u0da2\u0ddd\u0dbb\u0dca\u0da2\u0dca \u0d94\u0dc3\u0dca\u0db6\u0ddd\u0db1\u0dca \u0dc0\u0dd2\u0dc3\u0dd2\u0db1\u0dca \u0dc4\u0db3\u0dd4\u0db1\u0dca\u0dc0\u0db1 \u0dbd\u0daf\u0dca\u0daf\u0dda  \u0dc4\u0dd2\u0da7\u0dd2\u0d85\u0da9\u0dd2\u0dba\u0dda  \u0d9a\u0dd9\u0dc5\u0dd2\u0db1\u0dca\u0db8 \u0d86\u0db4\u0dc3\u0dd4 \u0dc4\u0dd0\u0dbb\u0dd3\u0db8\u0d9a\u0dca ( U-turn) \u0dc4\u0dd0\u0da7\u0dd2\u0dba\u0da7\u0dba\u0dd2. \u0d85\u0d9c\u0db8\u0dd0\u0dad\u0dd2\u0dc0\u0dbb\u0dd2\u0dba \u0daf\u0dd2\u0d9c\u0dd2\u0db1\u0dca \u0daf\u0dd2\u0d9c\u0da7\u0db8 \u0d87\u0dba\u0d9c\u0dda \u0dc0\u0da0\u0db1 \u0dc0\u0dd9\u0db1\u0dc3\u0dca \u0d9a\u0dbb\u0db1 \u0db6\u0dc0 \u0dbd\u0dda\u0db6\u0dbb\u0dca \u0db1\u0dcf\u0dba\u0d9a\u0dba\u0ddd \u0db4\u0dc0\u0dc3\u0dad\u0dd2.  \u0db8\u0dda\u0dc0\u0db1\u0dc0\u0dd2\u0da7 \u0dbd\u0dda\u0db6\u0dbb\u0dca \u0db4\u0d9a\u0dca\u0dc2\u0dba \u0db4\u0dd9\u0dbb\u0da7 \u0dba\u0db8\u0dd2\u0db1\u0dca \u0dc3\u0dd2\u0dba \u0dc1\u0d9a\u0dca\u0dad\u0dd2\u0dba \u0dc0\u0dbb\u0dca\u0db0\u0db1\u0dba \u0d9a\u0dbb \u0d9c\u0db1\u0dd2\u0db8\u0dd2\u0db1\u0dca \u0d87\u0dad\u0dd0\u0dba\u0dd2 \u0dc3\u0dad\u0dd2 \u0d85\u0db1\u0dca\u0dad \u0db4\u0dd4\u0dc0\u0dad\u0dca\u0db4\u0dad\u0dca \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dd4\u0dab\u0dd2. \u0db8\u0dd0\u0dad\u0dd2\u0dc0\u0dbb\u0dab\u0dba \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db1 \u0db8\u0ddc\u0dc4\u0ddc\u0dad\u0dda \u0db4\u0dca\u200d\u0dbb\u0db0\u0dcf\u0db1 \u0daf\u0dda\u0dc1\u0db4\u0dcf\u0dbd\u0db1 \u0db4\u0d9a\u0dca\u0dc2 \u0daf\u0dd9\u0d9a \u0d85\u0dad\u0dbb \u0db8\u0dc4\u0da2\u0db1 \u0dc3\u0dc4\u0dba\u0ddd\u0d9c\u0dba\u0dda \u0db4\u0dbb\u0dad\u0dbb\u0dba 20% \u0d9a\u0da7 \u0db8\u0db3\u0d9a\u0dca \u0dc0\u0dd0\u0da9\u0dd2 \u0db8\u0da7\u0dca\u0da7\u0db8\u0d9a \u0dc0\u0dd6 \u0d85\u0dad\u0dbb \u0db8\u0dda\u0dc0\u0db1\u0dc0\u0dd2\u0da7 \u0d91\u0dba 9 -13% \u0dad\u0dca \u0d85\u0dad\u0dbb \u0dad\u0dad\u0dca\u0dc0\u0dba\u0d9a\u0da7 \u0db4\u0dad\u0dca\u0dc0 \u0d87\u0dad. \u0db8\u0dc4\u0da2\u0db1 \u0db8\u0dad \u0dc0\u0dd2\u0db8\u0dc3\u0dd4\u0db8\u0dca \u0d85\u0db1\u0dd4\u0dc0 \u0dbd\u0dd2\u0db6\u0dbb\u0dbd\u0dca \u0db4\u0dca\u200d\u0dbb\u0da2\u0dcf\u0dad\u0db1\u0dca\u0dad\u0dca\u200d\u0dbb\u0dc0\u0dcf\u0daf\u0dd3 \u0db4\u0d9a\u0dca\u0dc2\u0dba \u0dc3\u0dc4  \u0d91\u0d9a\u0dca\u0dc3\u0dad\u0dca \u0dbb\u0dcf\u0da2\u0db0\u0dcf\u0db1\u0dd2\u0dba\u0dda \u0db1\u0dd2\u0daf\u0dc4\u0dc3\u0dca \u0db4\u0d9a\u0dca\u0dc2\u0dba (UKIP) \u0db8\u0dd0\u0dad\u0dd2\u0dc0\u0dbb\u0dab\u0dba \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db1 \u0db8\u0ddc\u0dc4\u0ddc\u0dad\u0dda \u0dbd\u0daf  \u0db8\u0dc4\u0da2\u0db1 \u0dc3\u0dc4\u0dba\u0ddd\u0d9c\u0dba\u0dd9\u0dc4\u0dd2 \u0d9a\u0dd2\u0dc3\u0dd2\u0daf\u0dd4 \u0dc0\u0dbb\u0dca\u0db0\u0db1\u0dba\u0d9a\u0dca  \u0dbd\u0db6\u0dcf \u0db1\u0ddc\u0db8\u0dd0\u0dad\u0dd2 \u0d85\u0dad\u0dbb \u0daf\u0dd0\u0db1\u0da7\u0db8\u0dad\u0dca \"\u0db4\u0dbb\u0dcf\u0da2\u0dd2\u0dad\u0dba\u0dcf\" \u0dc0\u0dd3 \u0dc3\u0dd2\u0da7\u0dd2\u0db1 \u0d91\u0d9a\u0dca\u0dc3\u0dad\u0dca \u0dbb\u0dcf\u0da2\u0db0\u0dcf\u0db1\u0dd2\u0dba\u0dda \u0db1\u0dd2\u0daf\u0dc4\u0dc3\u0dca \u0db4\u0d9a\u0dca\u0dc2\u0dba (UKIP) \u0d9a\u0dbd\u0dd2\u0db1\u0dca \u0dc3\u0dd2\u0da7\u0dd2 \u0dad\u0dad\u0dca\u0dc0\u0dba\u0dda \u0db4\u0dd2\u0dbb\u0dd2\u0dc4\u0dd3\u0db8\u0d9a\u0dca \u0db4\u0dd9\u0db1\u0dca\u0db1\u0dd4\u0db8\u0dca \u0d9a\u0dbb\u0dba\u0dd2. \u0d91\u0db8 \u0db4\u0d9a\u0dca\u0dc2\u0dba\u0dda \u0da2\u0db1\u0db4\u0dca\u200d\u0dbb\u0dd2\u0dba\u0dad\u0dca\u0dc0\u0dba 3-6% \u0d85\u0dad\u0dbb \u0db8\u0da7\u0dca\u0da7\u0db8\u0d9a\u0da7 \u0dc0\u0dd0\u0da7\u0dd3 \u0d87\u0dad.   \u0dc3\u0dca\u0d9a\u0ddc\u0da7\u0dca\u0dbd\u0db1\u0dca\u0dad \u0da2\u0dcf\u0dad\u0dd2\u0d9a \u0db4\u0d9a\u0dca\u0dc2\u0dba(SNP) \u0dc3\u0dca\u0d9a\u0ddc\u0da7\u0dca\u0dbd\u0db1\u0dca\u0dad\u0dba\u0dda \u0da2\u0db1\u0db4\u0dca\u200d\u0dbb\u0dd2\u0dba\u0db8 \u0daf\u0dda\u0dc1\u0db4\u0dcf\u0dbd\u0db1 \u0db4\u0d9a\u0dca\u0dc2\u0dba \u0db6\u0dc0\u0da7 \u0db4\u0dad\u0dca\u0dc0 \u0d87\u0dad\u0dd2 \u0d85\u0dad\u0dbb \u0d91\u0db8 \u0db4\u0d9a\u0dca\u0dc2\u0dba \u0dbd\u0dda\u0db6\u0dbb\u0dca \u0dc3\u0dc4 \u0d9a\u0ddc\u0db1\u0dca\u0dc3\u0dbb\u0dca\u0dc0\u0dda\u0da7\u0dd2\u0dc0\u0dca \u0db4\u0d9a\u0dca\u0dc2 \u0d85\u0db7\u0dd2\u0db6\u0dc0\u0dcf \u0dba\u0db8\u0dd2\u0db1\u0dca 40% \u0d9a\u0da7 \u0d85\u0db0\u0dd2\u0d9a \u0db8\u0dc4\u0da2\u0db1 \u0dc3\u0dc4\u0dba\u0ddd\u0d9c\u0dba\u0d9a\u0dca \u0dbd\u0db6\u0db1 \u0db6\u0dc0 \u0dc3\u0db8\u0dd3\u0d9a\u0dca\u0dc2\u0dab \u0db8\u0d9c\u0dd2\u0db1\u0dca \u0db4\u0dd9\u0db1\u0dca\u0db1\u0dd4\u0db8\u0dca \u0d9a\u0dd9\u0dbb\u0dd9\u0dba\u0dd2. \u0db8\u0dd9\u0db8 \u0db8\u0dd0\u0dad\u0dd2\u0dc0\u0dbb\u0dab\u0dba\u0dda \u0db4\u0dca\u200d\u0dbb\u0da0\u0dcf\u0dbb\u0d9a \u0d9a\u0da7\u0dba\u0dd4\u0dad\u0dd4 \u0dc3\u0db3\u0dc4\u0dcf  \u0dad\u0dc0\u0dad\u0dca \u0dc3\u0dad\u0dd2 \u0daf\u0dd9\u0d9a\u0d9a\u0da7 \u0d85\u0db0\u0dd2\u0d9a \u0d9a\u0dcf\u0dbd\u0dba\u0d9a\u0dca \u0d87\u0dad\u0dd2 \u0d85\u0dad\u0dbb \u0d89\u0daf\u0dd2\u0dbb\u0dd2 \u0daf\u0dd2\u0db1\u0dc0\u0dbd \u0d89\u0dc4\u0dad \u0d9a\u0dd3 \u0da0\u0dd2\u0dad\u0dca\u200d\u0dbb\u0dba\u0dda \u0dc3\u0dd0\u0dbd\u0d9a\u0dd2\u0dba \u0dba\u0dd4\u0dad\u0dd4 \u0dc0\u0dd9\u0db1\u0dc3\u0dca\u0d9a\u0db8\u0dca \u0dc3\u0dd2\u0daf\u0dd4 \u0dc0\u0dd3\u0db8\u0da7 \u0dc0\u0dd2\u0dc1\u0dcf\u0dbd \u0d89\u0da9\u0d9a\u0dca \u0d87\u0dad. "},
{"headline": "\"\u0dc0\u0db1 \u0dc3\u0dad\u0dd4\u0db1\u0dca\u0d9c\u0dda \u0d85\u0d9c\u0dba \u0da2\u0dd3\u0dc0\u0dad\u0dca \u0dc0\u0db1 \u0dc0\u0dd2\u0da7\u0dba\u0dd2\"", "date": "2017 \u0db8\u0dd0\u0dba\u0dd2 23", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc4\u0dcf\u0dbb\u0daf\u0dc4\u0dc3\u0d9a\u0da7  \u0d85\u0db0\u0dd2\u0d9a \u0dc0\u0db1\u0dc3\u0dad\u0dd4\u0db1\u0dca\u0d9c\u0dda \u0db8\u0dd8\u0dad \u0d9a\u0dbd\u0dda\u0db6\u0dbb \u0dc0\u0dd2\u0db1\u0dcf\u0dc1 \u0d9a\u0dbb \u0daf\u0db8\u0db1\u0dd4 \u0dbd\u0dd0\u0db6\u0dd3\u0db8\u0da7 \u0db1\u0dda\u0db4\u0dcf\u0dbd \u0db6\u0dbd\u0db0\u0dcf\u0dbb\u0dd3\u0dc4\u0dd4 \u0db4\u0dd2\u0dba\u0dc0\u0dbb \u0d9c\u0dad\u0dca\u0dc4. \u0d91\u0dc0\u0dd0\u0db1\u0dd2 \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c\u0dba\u0d9a\u0dca \u0d9c\u0db1\u0dca\u0db1\u0dcf \u0dbd\u0daf\u0dca\u0daf\u0dda \u0d85\u0db1\u0dc0\u0dc3\u0dbb \u0daf\u0da9\u0dba\u0d9a\u0dca\u0d9a\u0dcf\u0dbb\u0dba\u0db1\u0dca \u0dc0\u0dd2\u0dc3\u0dd2\u0db1\u0dca \u0dc0\u0db1\u0dc3\u0dad\u0dd4\u0db1\u0dca \u0db8\u0dbb\u0dcf \u0daf\u0db8\u0db1\u0dd4 \u0dbd\u0dd0\u0db6\u0dd3\u0db8  \u0dc3\u0dc4 \u0dc0\u0db1\u0da2\u0dd3\u0dc0\u0dd3 \u0dc0\u0dd9\u0dc5\u0dd9\u0db3\u0dcf\u0db8 \u0d85\u0d9a\u0dbb\u0dca\u0db8\u0dab\u0dca\u200d\u0dba \u0d9a\u0dd2\u0dbb\u0dd3\u0db8\u0da7\u0dba\u0dd2. \u0dc3\u0db3\u0dd4\u0daf\u0dcf (\u0db8\u0dd0\u0dba\u0dd2 22) \u0d9a\u0dad\u0dca\u0db8\u0db1\u0dca\u0da9\u0dd4 \u0d85\u0d9c\u0db1\u0dd4\u0dc0\u0dbb\u0dd2\u0db1\u0dca \u0daf\u0d9a\u0dd4\u0dab\u0dd4 \u0daf\u0dd9\u0dc3 \u0db4\u0dd2\u0dc4\u0dd2\u0da7\u0dd2 \u0da0\u0dd2\u0da7\u0dca\u0dc0\u0dcf\u0db1\u0dca(Chitwan) \u0da2\u0dcf\u0dad\u0dd2\u0d9a \u0dc0\u0db1\u0ddd\u0daf\u0dca\u200d\u0dba\u0dcf\u0db1\u0dba\u0dda \u0daf\u0dd3 \u0db4\u0dca\u200d\u0dbb\u0dc3\u0dd2\u0daf\u0dca\u0db0\u0dd2\u0dba\u0dda  \u0db4\u0dd4\u0dc5\u0dd4\u0dc3\u0dca\u0dc3\u0dcf \u0daf\u0db8\u0db1 \u0dbd\u0daf \u0dc3\u0dad\u0dca\u0dc0 \u0db8\u0dc5 \u0dc3\u0dd2\u0dbb\u0dd4\u0dbb\u0dd4 \u0d85\u0dad\u0dbb \u0d89\u0dad\u0dcf\u0db8 \u0daf\u0dd4\u0dbb\u0dca\u0dbd\u0db7 \u0dbb\u0dba\u0dd2\u0db1\u0ddd \u0da2\u0dd3\u0dc0\u0dd3\u0db1\u0dca\u0d9c\u0dda \u0d85\u0d82 \u0db8\u0dd9\u0db1\u0dca\u0db8 \u0daf\u0dd2\u0dc0\u0dd2 \u0dc3\u0dc4 \u0dc0\u0dca\u200d\u0dba\u0dcf\u0d9d\u0dca\u200d\u0dbb \u0dc3\u0db8\u0dca \u0daf\u0d9a\u0dca\u0db1\u0da7 \u0dbd\u0dd0\u0db6\u0dd4\u0dab\u0dd2. \u0d9c\u0dd2\u0db1\u0dd2\u0db6\u0dad\u0dca \u0d9a\u0dbb\u0db1 \u0dbd\u0daf \u0dc0\u0db1\u0dc3\u0dad\u0dd4\u0db1\u0dca \u0d85\u0dad\u0dbb \u0dc4\u0dd2\u0db8 \u0dc0\u0dca\u200d\u0dba\u0dcf\u0d9d\u0dca\u200d\u0dbb\u0dba\u0d9a\u0dd4\u0d9c\u0dda \u0dc3\u0dc4 \u0d85\u0db3\u0dd4\u0db1\u0dca \u0daf\u0dd2\u0dc0\u0dd2\u0dba\u0db1\u0dca \u0daf\u0dd9\u0daf\u0dd9\u0db1\u0dd9\u0d9a\u0dd4\u0d9c\u0dda \u0dc3\u0dd2\u0dbb\u0dd4\u0dbb\u0dd4 \u0daf \u0dc0\u0dd2\u0dba. \u0dc3\u0dad\u0dca\u0dc0 \u0db8\u0dc5 \u0dc3\u0dd2\u0dbb\u0dd4\u0dbb\u0dd4\u0dc0\u0dbd\u0da7 \u0d9c\u0dd2\u0db1\u0dd2 \u0daf\u0dd0\u0dbd\u0dca\u0dc0\u0dd3\u0db8 \u0d9a\u0dbb\u0db1 \u0dbd\u0daf\u0dca\u0daf\u0dda \u0db1\u0dda\u0db4\u0dcf\u0dbd\u0dba\u0dda \u0dc0\u0dd2\u0daf\u0dda\u0dc1 \u0d87\u0db8\u0dad\u0dd2 \u0db4\u0dca\u200d\u0dbb\u0d9a\u0dcf\u0dc1\u0dca \u0dc2\u0dbb\u0dcf\u0db1\u0dca \u0db8\u0dc4\u0dad\u0dca (Prakash Sharan Mahat)\u0dc0\u0dd2\u0dc3\u0dd2\u0db1\u0dd2. \u0dc0\u0db1\u0dc3\u0dad\u0dd4\u0db1\u0dca\u0d9c\u0dda \u0dc1\u0dbb\u0dd3\u0dbb \u0d85\u0dc0\u0dba\u0dc0 \u0dc0\u0da7\u0dd2\u0db1\u0dca\u0db1\u0dda \u0d91\u0db8 \u0dc3\u0dad\u0dd4\u0db1\u0dca \u0db8\u0dbb\u0dab\u0dba\u0da7 \u0db4\u0dad\u0dca\u0dc0\u0dd6 \u0dc0\u0dd2\u0da7 \u0db1\u0ddc\u0dc0 \u0da2\u0dd3\u0dc0\u0dad\u0dca\u0dc0 \u0dc3\u0dd2\u0da7\u0dd2\u0dba\u0daf\u0dd3\u0dba \u0dba\u0db1 \u0db4\u0dab\u0dd2\u0dc0\u0dd4\u0da9\u0dba  \u0dc3\u0db8\u0dcf\u0da2\u0dba\u0da7 \u0daf\u0dd3\u0db8 \u0dc3\u0dad\u0dca\u0dc0 \u0dc3\u0dd2\u0dbb\u0dd4\u0dbb\u0dd4 \u0db4\u0dca\u200d\u0dbb\u0dc3\u0dd2\u0daf\u0dca\u0db0\u0dba\u0dda \u0d9c\u0dd2\u0db1\u0dd2\u0db6\u0dad\u0dca \u0d9a\u0dd2\u0dbb\u0dd3\u0db8\u0dda \u0d85\u0dbb\u0db8\u0dd4\u0dab \u0dc0\u0dd6 \u0db6\u0dc0 \u0d87\u0db8\u0dad\u0dd2\u0dc0\u0dbb\u0dba\u0dcf \u0db4\u0dc0\u0dc3\u0dba\u0dd2. \u0d91\u0db8 \u0d9a\u0dca\u200d\u0dbb\u0dd2\u0dba\u0dcf\u0dc0 \u0db8\u0d9c\u0dd2\u0db1\u0dca \u0dc3\u0dad\u0dd4\u0db1\u0dca \u0dc3\u0dc4 \u0dc3\u0dad\u0dca\u0dc0 \u0d85\u0dc0\u0dba\u0dc0 \u0dc0\u0dd2\u0d9a\u0dd2\u0dab\u0dd3\u0db8 \u0d85\u0d9a\u0dbb\u0dca\u0db8\u0dab\u0dca\u200d\u0dba \u0d9a\u0dd9\u0dbb\u0dd9\u0db1 \u0db6\u0dc0 \u0db1\u0dda\u0db4\u0dcf\u0dbd \u0dc0\u0db1 \u0dc3\u0dc4 \u0db4\u0dbb\u0dd2\u0dc3\u0dbb \u0d86\u0dbb\u0d9a\u0dca\u0dc2\u0dcf\u0dc0 \u0db4\u0dd2\u0dbd\u0dd2\u0db6\u0db3 \u0d85\u0db8\u0dcf\u0dad\u0dca\u200d\u0dba\u0d82\u0dc1\u0dba\u0dda \u0d92\u0d9a\u0dcf\u0db6\u0daf\u0dca\u0db0 \u0dbd\u0dda\u0d9a\u0db8\u0dca \u0db8\u0dc4\u0dda\u0dc2\u0dca\u0dc0\u0dbb\u0dca \u0db0\u0d9a\u0dcf\u0dbd\u0dca(Maheshwar Dhakal) \u0dc3\u0db3\u0dc4\u0db1\u0dca \u0d9a\u0dbb\u0dba\u0dd2. \u0db1\u0dda\u0db4\u0dcf\u0dbd\u0dba\u0dda \u0db8\u0dd9\u0dc0\u0dd0\u0db1\u0dd2 \u0d9c\u0dd2\u0db1\u0dd2 \u0dad\u0dd0\u0db6\u0dd3\u0db8\u0d9a\u0dca \u0db8\u0dd9\u0dba\u0dd2\u0db1\u0dca \u0dc0\u0dc3\u0dbb \u0dc0\u0dd2\u0dc3\u0dca\u0dc3\u0d9a\u0da7 \u0db4\u0dd9\u0dbb\u0dad\u0dca \u0dc3\u0dd2\u0daf\u0dd4\u0d9a\u0dbb \u0d87\u0dad. \u0db8\u0dd9\u0dc0\u0dbb  \u0d9c\u0dd2\u0db1\u0dd2 \u0daf\u0dd0\u0dbd\u0dca\u0dc0\u0dd3\u0db8 \u0dc3\u0dd2\u0daf\u0dd4 \u0d9a\u0dd9\u0dbb\u0dd4\u0dab\u0dda \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0da2\u0ddb\u0dc0 \u0dc0\u0dd2\u0dc0\u0dd2\u0db0\u0dad\u0dca\u0dc0 \u0daf\u0dd2\u0db1\u0dba\u0da7 \u0dc3\u0db8\u0d9c\u0dcf\u0db8\u0dd3\u0dc0\u0dba\u0dd2. \u0dc0\u0db1 \u0dc3\u0dad\u0dd4\u0db1\u0dca \u0dc0\u0dd2\u0db1\u0dcf\u0dc1 \u0d9a\u0dbb\u0db1 \u0daf\u0da9\u0dba\u0d9a\u0dca\u0d9a\u0dcf\u0dbb\u0dba\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0  \u0d9c\u0dd9\u0db1\u0dba\u0db1  \u0dc3\u0da7\u0db1\u0dda \u0daf\u0dd3 \u0db1\u0dda\u0db4\u0dcf\u0dbd\u0dba \u0d91\u0d9a\u0dca\u0dad\u0dbb\u0dcf \u0da2\u0dba\u0d9c\u0dca\u200d\u0dbb\u0dc4\u0dab\u0dba\u0d9a\u0dca \u0dbd\u0dd0\u0db6 \u0d87\u0dad.  \u0d92 \u0d85\u0db1\u0dd4\u0dc0 \u0db4\u0dc3\u0dd4\u0d9c\u0dd2\u0dba \u0daf\u0dc1\u0d9a \u0daf\u0dd9\u0d9a \u0d87\u0dad\u0dd4\u0dc5\u0dad \u0db1\u0dda\u0db4\u0dcf\u0dbd \u0dc0\u0db1 \u0d85\u0da9\u0dc0\u0dd2\u0dba\u0dd9\u0dc4\u0dd2 \u0dbb\u0dba\u0dd2\u0db1\u0ddd \u0dc3\u0dc4 \u0dc0\u0dca\u200d\u0dba\u0dcf\u0d9d\u0dca\u200d\u0dbb\u0d9c\u0dc4\u0db1\u0dba \u0dc3\u0dd0\u0dbd\u0d9a\u0dd2\u0dba \u0dba\u0dd4\u0dad\u0dd4 \u0db8\u0da7\u0dca\u0da7\u0db8\u0dd2\u0db1\u0dca \u0dc0\u0dd0\u0da9\u0dd2 \u0dc0\u0dd3 \u0d87\u0dad\u0dd2\u0db6\u0dc0\u0d9a\u0dca  \u0d87\u0dc3\u0dca\u0dad\u0db8\u0dda\u0db1\u0dca\u0dad\u0dd4 \u0d9a\u0dd9\u0dbb\u0dd9\u0dba\u0dd2. \u0d86\u0dab\u0dca\u0da9\u0dd4\u0dc0\u0dda \u0dc3\u0d82\u0d9b\u0dca\u200d\u0dba\u0dcf\u0dbd\u0dda\u0d9b\u0db1 \u0d85\u0db1\u0dd4\u0dc0 \u0db1\u0dda\u0db4\u0dcf\u0dbd \u0dc0\u0db1\u0d9c\u0dd0\u0db6\u0dd9\u0dc4\u0dd2 \u0dc0\u0dca\u200d\u0dba\u0dcf\u0d9d\u0dca\u200d\u0dbb\u0dba\u0db1\u0dca  198 \u0d9a\u0dca \u0dc3\u0dc4 \u0dbb\u0dba\u0dd2\u0db1\u0ddd \u0da2\u0dd3\u0dc0\u0dd3\u0db1\u0dca 645 \u0d9a\u0dca \u0da2\u0dd3\u0dc0\u0dad\u0dca \u0dc0\u0dd9\u0dad\u0dd2.  \u0db8\u0dd9\u0dba\u0dd2\u0db1\u0dca \u0daf\u0dc1\u0d9a \u0daf\u0dd9\u0d9a\u0d9a\u0da7 \u0db4\u0dd9\u0dbb \u0d91\u0dbb\u0da7 \u0dc0\u0dad\u0dca\u0d9a\u0db8 \u0dc0\u0dd4\u0db1\u0dda \u0dc0\u0dca\u200d\u0dba\u0dcf\u0d9d\u0dca\u200d\u0dbb\u0dba\u0db1\u0dca 91\u0d9a\u0dca \u0dc3\u0dc4 \u0dbb\u0dba\u0dd2\u0db1\u0ddd 372 \u0d9a\u0dd2 \u0db4\u0db8\u0dab\u0dd2. "},
{"headline": "\u0dc3\u0db8\u0dbd\u0dd2\u0d82\u0d9c\u0dd2\u0d9a\u0dba\u0db1\u0dca \u0daf\u0dd9\u0daf\u0dd9\u0db1\u0dcf\u0da7 \u0db4\u0dca\u200d\u0dbb\u0dc3\u0dd2\u0daf\u0dca\u0db0 \u0dc0\u0dda\u0daf\u0dd2\u0d9a\u0dcf\u0dc0\u0d9a \u0daf\u0dac\u0dd4\u0dc0\u0db8\u0dca", "date": "2017 \u0db8\u0dd0\u0dba\u0dd2 23", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d89\u0db1\u0dca\u0daf\u0dd4\u0db1\u0dd3\u0dc3\u0dd2\u0dba\u0dcf\u0dc0\u0dda \u0d85\u0da0\u0dda \u0db4\u0dca\u200d\u0dbb\u0dcf\u0db1\u0dca\u0dad\u0dba\u0dda\u0daf\u0dd3 \u0dc3\u0db8\u0dbd\u0dd2\u0d82\u0d9c\u0dd2\u0d9a\u0dc0 \u0d91\u0d9a\u0dca\u0dc0\u0dd6 \u0dad\u0dbb\u0dd4\u0dab\u0dba\u0db1\u0dca \u0daf\u0dd9\u0daf\u0dd9\u0db1\u0dd9\u0d9a\u0dd4\u0da7 \u0dc0\u0dda\u0dc0\u0dd0\u0dbd\u0dca \u0db4\u0dc4\u0dbb 85 \u0db6\u0dd0\u0d9c\u0dd2\u0db1\u0dca \u0dc0\u0dd6 \u0daf\u0dac\u0dd4\u0dc0\u0db8\u0d9a\u0dca \u0db4\u0dca\u200d\u0dbb\u0dc3\u0dd2\u0daf\u0dca\u0db0\u0dd2\u0dba\u0dda \u0dbd\u0db6\u0dcf \u0daf\u0dd9\u0dba\u0dd2. \u0dc3\u0dd4\u0daf\u0dd4 \u0db4\u0dd0\u0dc4\u0dd0\u0dad\u0dd2 \u0dbd\u0ddd\u0d9c\u0dd4\u0dc0\u0d9a\u0dca \u0d85\u0db1\u0dca\u0daf\u0dc0\u0dcf \u0dc0\u0dda\u0daf\u0dd2\u0d9a\u0dcf\u0dc0\u0d9a\u0dca \u0db8\u0dad\u0da7 \u0db1\u0d82\u0dc0\u0dcf \u0dc3\u0dd2\u0da7\u0dd2 \u0db8\u0dd9\u0db8 \u0dad\u0dbb\u0dd4\u0dab\u0dba\u0db1\u0dca \u0daf\u0dd9\u0daf\u0dd9\u0db1\u0dcf\u0da7 \u0dc0\u0dda\u0dc0\u0dd0\u0dbd\u0dca \u0db4\u0dc4\u0dbb \u0d91\u0dbd\u0dca\u0dbd \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dc0\u0dda \u0d85\u0db3\u0dd4\u0dbb\u0dd4 \u0db4\u0dd0\u0dc4\u0dd0\u0dad\u0dd2 \u0dbd\u0ddd\u0d9c\u0dd4\u0dc0\u0dbd\u0dd2\u0db1\u0dca \u0dc3\u0dd0\u0dbb\u0dc3\u0dd3 \u0dc4\u0dd2\u0dc3 \u0d86\u0dc0\u0dbb\u0dab\u0dba\u0d9a\u0dbb \u0dc3\u0dd2\u0da7\u0dd2 \u0d9a\u0dab\u0dca\u0da9\u0dcf\u0dba\u0db8\u0d9a\u0dca \u0dc0\u0dd2\u0dc3\u0dd2\u0db1\u0dd2. \u0dc0\u0dd2\u0dc3\u0dd2 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0dc3\u0dc4 \u0dc0\u0dd2\u0dc3\u0dd2\u0dad\u0dd4\u0db1\u0dca \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0db8\u0ddc\u0dc0\u0dd4\u0db1\u0dca \u0daf\u0dd9\u0daf\u0dd9\u0db1\u0dcf\u0da7 \u0dc0\u0dda\u0dc0\u0dd0\u0dbd\u0dca \u0db4\u0dc4\u0dbb 85\u0d9a\u0dca \u0dbd\u0db6\u0dcf \u0daf\u0dd9\u0db1 \u0dbd\u0daf\u0dca\u0daf\u0dda \u0d85\u0da0\u0dda \u0db4\u0dca\u200d\u0dbb\u0dcf\u0db1\u0dca\u0dad\u0dba\u0dda \u0d85\u0d9c \u0db1\u0d9c\u0dbb\u0dba \u0dc0\u0db1 \u0db6\u0dab\u0dca\u0da9\u0dcf \u0d85\u0da0\u0dda \u0dc4\u0dd2 \u0db8\u0dd4\u0dc3\u0dca\u0dbd\u0dd2\u0db8\u0dca \u0daf\u0dda\u0dc0\u0dc3\u0dca\u0dae\u0dcf\u0db1\u0dba\u0d9a\u0dca \u0d89\u0daf\u0dd2\u0dbb\u0dd2\u0db4\u0dd2\u0da7 \u0dad\u0db1\u0db1 \u0dbd\u0daf \u0dc0\u0dda\u0daf\u0dd2\u0d9a\u0dcf\u0dc0\u0d9a\u0dca \u0db8\u0dad\u0daf\u0dd3 \u0dba. \u0db8\u0dd9\u0db8 \u0d85\u0dc0\u0dc3\u0dca\u0dae\u0dcf\u0dc0 \u0db1\u0dd0\u0dbb\u0db9\u0dd3\u0db8 \u0dc3\u0db3\u0dc4\u0dcf \u0dc0\u0dd2\u0dc1\u0dcf\u0dbd \u0db4\u0dd2\u0dbb\u0dd2\u0dc3\u0d9a\u0dca \u0dbb\u0dd0\u0dc3\u0dca\u0dc0 \u0dc3\u0dd2\u0da7\u0dd2 \u0d85\u0dad\u0dbb \u0daf\u0dac\u0dd4\u0dc0\u0db8 \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dd2\u0dbb\u0dd3\u0db8\u0dda \u0daf\u0dd3 \u0db6\u0ddc\u0dc4\u0ddd \u0daf\u0dd9\u0db1\u0dcf \u0db4\u0dca\u200d\u0dbb\u0dd3\u0dad\u0dd2 \u0d9d\u0ddd\u0dc2\u0dcf \u0d9a\u0dc5\u0ddd\u0dba. \u0dc3\u0db8\u0dbd\u0dd2\u0d82\u0d9c\u0dd2\u0d9a\u0dad\u0dca\u0dc0\u0dba\u0da7 \u0d91\u0dbb\u0dd9\u0dc4\u0dd2 \u0d9a\u0dab\u0dca\u0da9\u0dcf\u0dba\u0db8\u0d9a\u0dca \u0dc0\u0dd2\u0dc3\u0dd2\u0db1\u0dca \u0db8\u0dd9\u0db8 \u0dad\u0dbb\u0dd4\u0dab\u0dba\u0db1\u0dca \u0daf\u0dd9\u0daf\u0dd9\u0db1\u0dcf \u0dba\u0dc4\u0db1\u0dca\u0d9c\u0dad\u0dc0 \u0dc3\u0dd2\u0da7\u0dd2\u0dba\u0daf\u0dd3 \u0d85\u0dbd\u0dca\u0dbd\u0dcf \u0d9c\u0db1\u0dd4 \u0dbd\u0dd0\u0db6\u0dd4\u0db1\u0dda \u0db4\u0dc3\u0dd4\u0d9c\u0dd2\u0dba \u0db8\u0dcf\u0dbb\u0dca\u0dad\u0dd4 \u0db8\u0dcf\u0dc3\u0dba\u0dda\u0daf\u0dd3 \u0dba. \u0db8\u0dd2\u0db1\u0dca \u0d91\u0d9a\u0dca \u0dad\u0dbb\u0dd4\u0dab\u0dba\u0dd9\u0d9a\u0dd4 \u0dc0\u0ddb\u0daf\u0dca\u200d\u0dba \u0dc1\u0dd2\u0dc2\u0dca\u200d\u0dba\u0dba\u0dd9\u0d9a\u0dd2. \u0d91\u0db8 \u0d85\u0dc0\u0dc3\u0dca\u0dae\u0dcf\u0dc0\u0dda \u0db8\u0dd9\u0db8 \u0daf\u0dd9\u0daf\u0dd9\u0db1\u0dcf \u0db1\u0dd2\u0dbb\u0dd4\u0dc0\u0dad\u0dca\u0dc0 \u0dc3\u0dd2\u0da7\u0dd2 \u0d85\u0dad\u0dbb \u0d91\u0db8 \u0dc0\u0dd3\u0da9\u0dd2\u0dba\u0ddd \u0db4\u0da7\u0dba \u0d85\u0db1\u0dca\u0dad\u0dbb\u0dca\u0da2\u0dcf\u0dbd\u0dba\u0da7 \u0db8\u0dd4\u0daf\u0dcf \u0dc4\u0dd0\u0dbb \u0dad\u0dd2\u0db6\u0dd4\u0dab\u0dd2. \u0d85\u0da0\u0dda \u0db4\u0dca\u200d\u0dbb\u0dcf\u0db1\u0dca\u0dad\u0dba\u0dda \u0dc1\u0dbb\u0dd2\u0dba\u0dcf \u0d8b\u0dc3\u0dcf\u0dc0\u0dd2\u0dba \u0db1\u0dd2\u0dc0\u0dda\u0daf\u0db1\u0dba \u0d9a\u0dc5\u0dda \u0db8\u0dd9\u0db8 \u0da0\u0dd6\u0daf\u0dd2\u0dad\u0dba\u0db1\u0dca \u0d89\u0dc3\u0dca\u0dbd\u0dcf\u0db8\u0dd3\u0dba \u0db1\u0dd3\u0dad\u0dd2\u0dba \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0d87\u0dad\u0dd2 \u0db6\u0dc0\u0dba. \u0db8\u0dd3\u0da7 \u0db4\u0dd9\u0dbb \u0dc0\u0dda\u0dc0\u0dd0\u0dbd\u0dca \u0db4\u0dc4\u0dbb \u0dbd\u0db6\u0dcf\u0daf\u0dd3 \u0d87\u0dad\u0dca\u0dad\u0dda \u0dc3\u0dd6\u0daf\u0dd4\u0dc0\u0dda \u0dba\u0dd9\u0daf\u0dd3\u0db8 \u0dc3\u0dc4 \u0db8\u0dad\u0dca\u0db4\u0dd0\u0db1\u0dca \u0db4\u0dcf\u0db1\u0dba \u0dba\u0db1 \u0da0\u0ddd\u0daf\u0db1\u0dcf\u0dc0\u0dbd\u0da7 \u0dc0\u0dd0\u0dbb\u0daf\u0dd2\u0d9a\u0dbb\u0dd4\u0dc0\u0db1\u0dca \u0dc0\u0dd6 \u0d85\u0dba\u0da7 \u0db4\u0db8\u0dab\u0dd2. \u0db8\u0dd4\u0dc3\u0dca\u0dbd\u0dd2\u0db8\u0dca \u0db6\u0dc4\u0dd4\u0dad\u0dbb\u0dba\u0d9a\u0dca \u0dc0\u0dd9\u0dc3\u0dd9\u0db1 \u0d89\u0db1\u0dca\u0daf\u0dd4\u0db1\u0dd3\u0dc3\u0dd2\u0dba\u0dcf\u0dc0\u0dda \u0d85\u0db1\u0dd9\u0d9a\u0dd4\u0dad\u0dca \u0db4\u0dca\u200d\u0dbb\u0dcf\u0db1\u0dca\u0dad\u0dc0\u0dbd \u0dc3\u0db8\u0dbd\u0dd2\u0d82\u0d9c\u0dd2\u0d9a\u0dad\u0dca\u0dc0\u0dba \u0db1\u0dd3\u0dad\u0dd2\u0dba\u0dd9\u0db1\u0dca \u0dad\u0dc4\u0db1\u0db8\u0dca \u0d9a\u0dbb \u0db1\u0ddc\u0db8\u0dd0\u0dad\u0dd2 \u0db1\u0db8\u0dd4\u0dad\u0dca \u0d85\u0da0\u0dda \u0db4\u0dca\u200d\u0dbb\u0dcf\u0db1\u0dca\u0dad\u0dba \u0dad\u0dd4\u0dc5 \u0db4\u0db8\u0dab\u0d9a\u0dca \u0dc1\u0dbb\u0dd2\u0dba\u0dcf \u0db1\u0dd3\u0dad\u0dd2\u0dba \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc3\u0dbb\u0dba \u0dbd\u0db6\u0dcf\u0daf\u0dd3 \u0dad\u0dd2\u0db6\u0dda. \u0d91\u0db8 \u0db4\u0dca\u200d\u0dbb\u0daf\u0dda\u0dc1\u0dba \u0dad\u0dd4\u0dc5 \u0dc4\u0da7\u0d9c\u0dad\u0dca \u0d9a\u0dd0\u0dbb\u0dd0\u0dbd\u0dca\u0dbd\u0d9a\u0dca \u0db1\u0dd2\u0db8\u0dcf\u0dc0\u0da7 \u0d9c\u0dd9\u0db1 \u0d92\u0db8 \u0dc3\u0db3\u0dc4\u0dcf \u0d91\u0dc0\u0d9a\u0da7 \u0d87\u0dad\u0dd2\u0d9a\u0dbb\u0d9c\u0dad\u0dca \u0d91\u0d9a\u0d9f\u0dad\u0dcf \u0d85\u0db1\u0dd4\u0dc0 \u0db8\u0db0\u0dca\u200d\u0dba\u0db8 \u0d86\u0dab\u0dca\u0da9\u0dd4\u0dc0 \u0dc0\u0dd2\u0dc3\u0dd2\u0db1\u0dca \u0d91\u0d9a\u0dd3 \u0db6\u0dbd\u0dad\u0dbd \u0d85\u0da0\u0dda \u0db4\u0dca\u200d\u0dbb\u0dcf\u0db1\u0dca\u0dad\u0dba\u0da7 \u0db4\u0dc0\u0dbb\u0db1 \u0dbd\u0daf\u0dd3. \u0db4\u0dd4\u0daf\u0dca\u0d9c\u0dbd\u0dba\u0db1\u0dca\u0da7 \u0dc0\u0dd9\u0db1\u0dc3\u0dca\u0d9a\u0db8\u0dca \u0dc3\u0dd2\u0daf\u0dd4\u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0d89\u0dc0\u0dc4\u0dbd\u0dca\u0dc0\u0db1, \u0d85\u0da0\u0dda \u0db4\u0dca\u200d\u0dbb\u0dcf\u0db1\u0dca\u0dad\u0dba\u0da7 \u0dc0\u0dd2\u0dc1\u0dda\u0dc2\u0dd2\u0dad \u0dc0\u0dd6 \u0db1\u0dd3\u0dad\u0dd2 \u0dad\u0dc4\u0db1\u0db8\u0dca \u0d9a\u0dbb\u0db1 \u0dbd\u0dd9\u0dc3 '\u0dc4\u0dd2\u0dba\u0dd4\u0db8\u0db1\u0dca \u0dbb\u0dba\u0dd2\u0da7\u0dca\u0dc3\u0dca \u0dc0\u0ddc\u0da0\u0dca' \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0dc3\u0d82\u0dc0\u0dd2\u0db0\u0dcf\u0db1\u0dba \u0d89\u0db1\u0dca\u0daf\u0dd4\u0db1\u0dd3\u0dc3\u0dd2\u0dba\u0dcf\u0db1\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0da2\u0ddc\u0d9a\u0ddd \u0dc0\u0dd2\u0da9\u0ddd\u0da9\u0ddd \u0d9c\u0dd9\u0db1\u0dca \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dbb \u0dad\u0dd2\u0db6\u0dda. "},
{"headline": "\u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0db4\u0dbd\u0dc3\u0dca\u0dad\u0dd3\u0db1\u0dba\u0dda", "date": "2017 \u0db8\u0dd0\u0dba\u0dd2 23", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db8\u0dd0\u0daf\u0db4\u0dd9\u0dbb\u0daf\u0dd2\u0d9c \u0dc3\u0d82\u0da0\u0dcf\u0dbb\u0dba\u0d9a \u0db1\u0dd2\u0dbb\u0dad\u0dc0\u0dd3 \u0dc3\u0dd2\u0da7\u0dd2\u0db1 \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0db4\u0dbd\u0dc3\u0dca\u0dad\u0dd3\u0db1 \u0db1\u0dcf\u0dba\u0d9a \u0db8\u0dc4\u0dca\u0db8\u0dd4\u0daf\u0dca \u0d85\u0db6\u0dca\u0db6\u0dcf\u0dc3\u0dca \u0dc4\u0db8\u0dd4\u0dc0\u0dd9\u0dba\u0dd2. \u0db8\u0dd9\u0dad\u0dca\u0dbd\u0dd9\u0dc4\u0dd9\u0db8\u0dda \u0daf\u0dd3 \u0dc3\u0dd2\u0daf\u0dd4\u0dc0\u0dd6 \u0db8\u0dd9\u0db8 \u0dc4\u0db8\u0dd4\u0dc0 \"\u0db4\u0dca\u200d\u0dbb\u0dba\u0ddd\u0da2\u0db1\u0dc0\u0dad\u0dca \u0dc3\u0dc4 \u0db5\u0dbd\u0daf\u0dcf\u0dba\u0dd3\" \u0dc0\u0db1\u0dd4 \u0d87\u0dad\u0dd2 \u0db6\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba. \u0db4\u0dbd\u0dc3\u0dca\u0dad\u0dd3\u0db1\u0dba \u0dc3\u0dc4 \u0d8a\u0dc1\u0dca\u200d\u0dbb\u0dcf\u0dba\u0dbd\u0dba \u0d85\u0dad\u0dbb \u0dc3\u0dcf\u0db8 \u0d9c\u0dd2\u0dc0\u0dd2\u0dc3\u0dd4\u0db8\u0d9a\u0dca \u0d9a\u0dbb\u0dcf \u0dba\u0dcf\u0db8 \u0d89\u0dad\u0dcf \u0d85\u0db4\u0dc4\u0dc3\u0dd4 \u0d9c\u0db1\u0dd4\u0daf\u0dd9\u0db1\u0dd4\u0dc0\u0d9a\u0dca \u0dc0\u0dd4\u0dc0\u0dad\u0dca \u0d91\u0dba \u0d89\u0daf\u0dd2\u0dbb\u0dd2\u0dba\u0dda \u0daf\u0dd3 \u0dc3\u0dd2\u0daf\u0dd4\u0dc0\u0db1\u0dd4 \u0d87\u0dad\u0dd2 \u0db6\u0dc0\u0da7 \u0d94\u0dc4\u0dd4 \u0db6\u0dbd\u0dcf\u0db4\u0ddc\u0dbb\u0ddc\u0dad\u0dca\u0dad\u0dd4 \u0db4\u0dc5 \u0d9a\u0dc5\u0dda\u0dba. \u0d91\u0dc0\u0dd0\u0db1\u0dd2 \u0d9c\u0dd2\u0dc0\u0dd2\u0dc3\u0dd4\u0db8\u0d9a\u0dca \u0d87\u0dad\u0dd2\u0d9a\u0dbb \u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \u0dad\u0db8\u0db1\u0dca\u0da7 \u0d9a\u0dc5 \u0dc4\u0dd0\u0d9a\u0dd2 \u0dc3\u0dd1\u0db8 \u0daf\u0dd9\u0dba\u0d9a\u0dca\u0db8 \u0d9a\u0dbb\u0db1 \u0db6\u0dc0\u0da7 \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0db4\u0dca\u200d\u0dbb\u0dad\u0dd2\u0da5\u0dcf \u0daf\u0dd4\u0db1\u0dca\u0dab\u0dda\u0dba. \u0db1\u0db8\u0dd4\u0dad\u0dca \u0d94\u0dc4\u0dd4\u0d9c\u0dda \u0db4\u0dbd\u0dc3\u0dca\u0dad\u0dd3\u0db1 \u0dc3\u0d82\u0da0\u0dcf\u0dbb\u0dba\u0da7 \u0d91\u0dbb\u0dd9\u0dc4\u0dd2\u0dc0 \u0d9c\u0dcf\u0dc3\u0dcf \u0dad\u0dd3\u0dbb\u0dba\u0dda \u0dc3\u0dc4 \u0db6\u0da7\u0dc4\u0dd2\u0dbb \u0dad\u0dd3\u0dbb\u0dba\u0dda \u0dc0\u0dd2\u0dbb\u0ddd\u0db0\u0dad\u0dcf \u0daf\u0dd2\u0dba\u0dad\u0dca \u0dc0\u0dd2\u0dba. \u0d85\u0daf (\u0db8\u0dd0\u0dba\u0dd2 23) \u0dc3\u0dc0\u0dc3\u0dca \u0db7\u0dcf\u0d9c\u0dba\u0dda \u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0db1\u0dd0\u0dc0\u0dad \u0da2\u0dd9\u0dbb\u0dd4\u0dc3\u0dbd\u0db8\u0da7 \u0dba\u0dcf\u0db8\u0da7 \u0db1\u0dd2\u0dba\u0db8\u0dd2\u0dad\u0dba.  \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf\u0dba\u0dda \u0da2\u0db1\u0dcf\u0db0\u0dd2\u0db4\u0dad\u0dd2 \u0db4\u0daf\u0dc0\u0dd2\u0dba\u0da7 \u0db4\u0dad\u0dca\u0dc0\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0dc3\u0dd2\u0daf\u0dd4\u0d9a\u0dd9\u0dbb\u0dd9\u0db1 \u0d94\u0dc4\u0dd4\u0d9c\u0dda \u0db4\u0dca\u200d\u0dbb\u0dae\u0db8 \u0dc0\u0dd2\u0daf\u0dd9\u0dc3\u0dca \u0dc3\u0d82\u0da0\u0dcf\u0dbb\u0dba \u0dad\u0dd4\u0dc5 \u0d8a\u0dc1\u0dca\u200d\u0dbb\u0dcf\u0dba\u0dbd\u0dba\u0dda \u0dc3\u0dc4 \u0db4\u0dbd\u0dc3\u0dca\u0dad\u0dd3\u0db1\u0dba\u0dda \u0dc3\u0d82\u0da0\u0dcf\u0dbb\u0dba \u0d9a\u0dd2\u0dbb\u0dd3\u0db8\u0da7 \u0daf\u0dd2\u0db1 \u0daf\u0dd9\u0d9a\u0d9a\u0dca \u0dc0\u0dd9\u0db1\u0dca\u0d9a\u0dbb \u0dad\u0dd2\u0db6\u0dd4\u0dab\u0dd2.  \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0db8\u0dd0\u0daf\u0db4\u0dd9\u0dbb\u0daf\u0dd2\u0d9c \u0dbb\u0dd0\u0db3\u0dd3 \u0dc3\u0dd2\u0da7\u0dd2\u0db1 \u0d85\u0dc0\u0dc3\u0db1\u0dca \u0daf\u0dd2\u0db1\u0dba \u0d85\u0daf \u0dc0\u0db1 \u0d85\u0dad\u0dbb \u0d94\u0dc4\u0dd4 \u0dc3\u0dd2\u0dc3\u0dd2\u0dbd\u0dd2\u0dba\u0da7 \u0dc3\u0dc4 \u0dc0\u0dad\u0dd2\u0d9a\u0dcf\u0db1\u0dba\u0da7 \u0dba\u0dcf\u0db8\u0da7 \u0db1\u0dd2\u0dba\u0db8\u0dd2\u0dad\u0dba.  \u0db4\u0dc3\u0dd4\u0d9c\u0dd2\u0dba \u0d85\u0da9\u0dc3\u0dd2\u0dba\u0dc0\u0dc3\u0d9a \u0d9a\u0dcf\u0dbd\u0dba\u0d9a\u0dca \u0db4\u0dd4\u0dbb\u0dcf \u0db6\u0da7\u0dc4\u0dd2\u0dbb \u0dad\u0dd3\u0dbb\u0dba\u0dda \u0dc3\u0dc4 \u0db1\u0dd0\u0d9c\u0dd9\u0db1\u0dc4\u0dd2\u0dbb \u0da2\u0dd9\u0dbb\u0dd4\u0dc3\u0dbd\u0db8\u0dda \u0da2\u0db1\u0dcf\u0dc0\u0dcf\u0dc3 \u0dad\u0db1\u0dcf \u0d8a\u0dc1\u0dca\u200d\u0dbb\u0dcf\u0dba\u0dbd\u0dba \u0dc0\u0dd2\u0dc3\u0dd2\u0db1\u0dca \u0d91\u0db8 \u0d9a\u0dbd\u0dcf\u0db4\u0dba \u0d85\u0dad\u0dca\u0db4\u0dad\u0dca\u0d9a\u0dbb \u0d9c\u0db1\u0dd4 \u0dbd\u0dd0\u0db6 \u0d87\u0dad. \u0d87\u0dad\u0dd0\u0db8\u0dca \u0d8a\u0dc1\u0dca\u200d\u0dbb\u0dcf\u0dba\u0dbd\u0dca \u0db6\u0dbd\u0db0\u0dcf\u0dbb\u0dd3\u0db1\u0dca \u0dc0\u0dd2\u0dc1\u0dca\u0dc0\u0dcf\u0dc3 \u0d9a\u0dbb\u0db1\u0dca\u0db1\u0dda \u0d91\u0db8 \u0d9a\u0dbd\u0dcf\u0db4\u0dba \u0daf\u0dd9\u0dc0\u0dd2\u0dba\u0db1\u0dca \u0dc0\u0dd2\u0dc3\u0dd2\u0db1\u0dca \u0dba\u0dd4\u0daf\u0dd9\u0dc0\u0dca\u0dc0\u0db1\u0dca\u0da7 \u0dbd\u0db6\u0dcf\u0daf\u0dd4\u0db1\u0dca \u0db7\u0dd6\u0db8\u0dd2\u0dba\u0d9a\u0dca \u0db6\u0dc0\u0dba. \u0db4\u0dbd\u0dc3\u0dca\u0dad\u0dd3\u0db1 \u0dc0\u0dd0\u0dc3\u0dd2\u0dba\u0ddd \u0dc6\u0dcf\u0da7\u0dcf \u0dc3\u0d82\u0dc0\u0dd2\u0db0\u0dcf\u0db1\u0dba \u0dc3\u0dc4 \u0d89\u0dc3\u0dca\u0dbd\u0dcf\u0db8\u0dd3\u0dba \u0dc4\u0db8\u0dcf\u0dc3\u0dca \u0dc3\u0d82\u0dc0\u0dd2\u0db0\u0dcf\u0db1\u0dba \u0dba\u0da7\u0dad\u0dda \u0daf\u0dda\u0dc1\u0db4\u0dcf\u0dbd\u0db1 \u0dc0\u0dc1\u0dba\u0dd9\u0db1\u0dca \u0db6\u0dd9\u0daf\u0dd3 \u0dc0\u0dd9\u0db1\u0dca\u0dc0\u0dd3 \u0dc3\u0dd2\u0da7\u0dd2\u0dad\u0dd2. \u0db4\u0dbd\u0dc3\u0dca\u0dad\u0dd3\u0db1\u0dba\u0dda \u0db6\u0da7\u0dc4\u0dd2\u0dbb \u0dad\u0dd3\u0dbb\u0dba \u0dc6\u0dcf\u0da7\u0dcf \u0dc3\u0d82\u0dc0\u0dd2\u0db0\u0dcf\u0db1\u0dba \u0dc0\u0dd2\u0dc3\u0dd2\u0db1\u0dca \u0db4\u0dcf\u0dbd\u0db1\u0dba \u0d9a\u0dbb\u0db1\u0dd4 \u0dbd\u0db6\u0db1 \u0d85\u0dad\u0dbb \u0d9c\u0dcf\u0dc3\u0dcf \u0dad\u0dd3\u0dbb\u0dba\u0dda \u0db6\u0dbd\u0dba \u0dad\u0dc4\u0dc0\u0dd4\u0dbb\u0dd4 \u0d9a\u0dbb\u0d9c\u0db1\u0dd4 \u0dbd\u0dd0\u0db6 \u0dc3\u0dd2\u0da7\u0dd2\u0db1\u0dca\u0db1\u0dda \u0dc4\u0db8\u0dcf\u0dc3\u0dca \u0dc3\u0d82\u0dc0\u0dd2\u0db0\u0dcf\u0db1\u0dba \u0dc0\u0dd2\u0dc3\u0dd2\u0db1\u0dd2. \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0db4\u0dbd\u0dc3\u0dca\u0dad\u0dd3\u0db1\u0dba\u0da7 \u0db4\u0dd0\u0db8\u0dd2\u0dab\u0dd3\u0db8\u0da7 \u0db4\u0dd9\u0dbb \u0d8a\u0dba\u0dda \u0daf\u0dd2\u0db1\u0dba\u0dda\u0daf\u0dd3 \u0daf \u0db6\u0da7\u0dc4\u0dd2\u0dbb \u0dad\u0dd3\u0dbb\u0dba\u0dda \u0d8b\u0daf\u0dca\u0d9d\u0ddd\u0dc2\u0dab \u0daf\u0dd2\u0dba\u0dad\u0dca \u0dc0\u0dd2\u0dba. \u0db4\u0dbd\u0dc3\u0dca\u0dad\u0dd3\u0db1 \u0dad\u0dbb\u0dd4\u0dab\u0dba\u0db1\u0dca \u0dc3\u0dd2\u0dba \u0d9c\u0dab\u0db1\u0d9a\u0dca \u0dc0\u0dd3\u0daf\u0dd2 \u0db6\u0dd0\u0dc3 \u0d8a\u0dc1\u0dca\u200d\u0dbb\u0dcf\u0dba\u0dbd\u0dca \u0dc3\u0ddc\u0dbd\u0dca\u0daf\u0dcf\u0daf\u0dd4\u0dc0\u0db1\u0dca \u0dc3\u0dd2\u0da7\u0dd2\u0db1 \u0daf\u0dd9\u0dc3\u0da7 \u0d9c\u0dbd\u0dca \u0db8\u0dd4\u0dbd\u0dca \u0dc0\u0dd2\u0dc3\u0dd2 \u0d9a\u0dbb\u0db1\u0dca\u0db1\u0da7 \u0db4\u0da7\u0db1\u0dca \u0d9c\u0dad\u0dca \u0d85\u0dad\u0dbb \u0d8a\u0dc1\u0dca\u200d\u0dbb\u0dcf\u0dba\u0dbd\u0dca \u0dc3\u0ddc\u0dbd\u0dca\u0daf\u0dcf\u0daf\u0dd4\u0dc0\u0ddd \u0d9a\u0db3\u0dd4\u0dc5\u0dd4 \u0d9c\u0dd1\u0dc3\u0dca \u0dc3\u0d9c \u0dbb\u0db6\u0dbb\u0dca \u0d8b\u0db1\u0dca\u0da9 \u0db4\u0dca\u200d\u0dbb\u0dc4\u0dcf\u0dbb \u0d91\u0dbd\u0dca\u0dbd \u0d9a\u0dbb\u0db1\u0dca\u0db1\u0da7 \u0db4\u0da7\u0db1\u0dca \u0d9c\u0dad\u0dca\u0dc4. "},
{"headline": "\u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dd2\u0db4\u0dd2\u0dbb\u0dd3\u0db8 : \u0db8\u0dbb\u0dcf\u0d9c\u0dd9\u0db1 \u0db8\u0dd0\u0dbb\u0dd9\u0db1 \u0db4\u0dca\u200d\u0dbb\u0dc4\u0dcf\u0dbb\u0dba\u0d9a\u0dca", "date": "2017 \u0db8\u0dd0\u0dba\u0dd2 23", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d91\u0d82\u0d9c\u0dbd\u0db1\u0dca\u0dad\u0dba\u0dda \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca\u0dc4\u0dd2 '\u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0d85\u0dbb\u0dd3\u0db1\u0dcf' \u0d9c\u0dd8\u0dc4\u0dc3\u0dca\u0dae \u0d9a\u0dca\u200d\u0dbb\u0dd3\u0da9\u0dcf\u0d82\u0d9c\u0db1\u0dba\u0dda \u0db4\u0dd2\u0db4\u0dd2\u0dbb\u0dd3\u0db8\u0dd9\u0db1\u0dca \u0db4\u0dd4\u0daf\u0dca\u0d9c\u0dbd\u0dba\u0dd2\u0db1\u0dca 22 \u0daf\u0dd9\u0db1\u0dd9\u0d9a\u0dd4 \u0db8\u0dd2\u0dba\u0d9c\u0ddc\u0dc3\u0dca \u0dad\u0dc0\u0dad\u0dca 59 \u0daf\u0dd9\u0db1\u0dd9\u0d9a\u0dd4 \u0db4\u0db8\u0dab \u0dad\u0dd4\u0dc0\u0dcf\u0dbd \u0dbd\u0db6\u0dcf \u0d87\u0dad\u0dd2 \u0db6\u0dc0 \u0db4\u0ddc\u0dbd\u0dd2\u0dc3\u0dd2\u0dba \u0db4\u0dd0\u0dc0\u0dc3\u0dd3\u0dba. \u0db8\u0dd2\u0dba\u0d9c\u0dd2\u0dba \u0db4\u0dd2\u0dbb\u0dd2\u0dc3 \u0d85\u0dad\u0dbb \u0dc5\u0db8\u0dd4\u0db1\u0dca \u0daf \u0dc3\u0dd2\u0da7\u0dd2\u0db1 \u0db6\u0dc0 \u0d85\u0dbd\u0dd4\u0dad\u0dca\u0db8 \u0dc0\u0dcf\u0dbb\u0dca\u0dad\u0dcf \u0dc3\u0db3\u0dc4\u0db1\u0dca \u0d9a\u0dbb\u0dba\u0dd2. \u0d9a\u0dca\u200d\u0dbb\u0dd3\u0da9\u0dcf\u0d82\u0d9c\u0db1\u0dba\u0dda \u0db4\u0dd0\u0dc0\u0dad\u0dd2, \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0d9c\u0dcf\u0dba\u0dd2\u0d9a\u0dcf\u0dc0\u0d9a\u0dc0\u0db1 \u0d85\u0dbb\u0dd2\u0dba\u0dcf\u0db1\u0dcf \u0d9c\u0dca\u200d\u0dbb\u0dd1\u0db1\u0dca\u0da9\u0dca \u0dc3\u0dc4\u0db7\u0dcf\u0d9c\u0dd3 \u0dc0\u0dd6 \u0dc3\u0d82\u0d9c\u0dd3\u0dad \u0db4\u0dca\u200d\u0dbb\u0dc3\u0d82\u0d9c\u0dba \u0d85\u0dc0\u0dc3\u0dcf\u0db1\u0dba\u0dda\u0daf\u0dd3 '\u0dc0\u0dd2\u0dc1\u0dcf\u0dbd \u0db4\u0dd2\u0db4\u0dd2\u0dbb\u0dd4\u0db8\u0dca' \u0dc4\u0dac\u0d9a\u0dca \u0d87\u0dc3\u0dd4\u0dab\u0dd4 \u0db6\u0dc0 \u0dc3\u0dd2\u0daf\u0dca\u0db0\u0dd2\u0dba \u0daf\u0dd4\u0da7\u0dd4\u0dc0\u0ddd \u0db4\u0dd0\u0dc0\u0dc3\u0dd4\u0dc4. \u0db4\u0ddc\u0dbd\u0dd2\u0dc3\u0dd2\u0dba \u0db4\u0dc0\u0dc3\u0db1 \u0db4\u0dbb\u0dd2\u0daf\u0dd2, \u0db4\u0dd2\u0dbb\u0dd2\u0db8\u0dd2 \u0d85\u0dba\u0dd9\u0d9a\u0dd4\u0dc0\u0db1 \u0db4\u0dca\u200d\u0dbb\u0dc4\u0dcf\u0dbb\u0d9a\u0dba\u0dcf \u0daf \u0db4\u0dd2\u0db4\u0dd2\u0dbb\u0dd3\u0db8\u0dd9\u0db1\u0dca \u0db8\u0dd2\u0dba\u0d9c\u0ddc\u0dc3\u0dca \u0dad\u0dd2\u0db6\u0dda. \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db1\u0d9c\u0dbb\u0dba \u0d85\u0dc0\u0da7 \u0dbb\u0ddd\u0dc4\u0dbd\u0dca \u0dc4\u0dba\u0d9a \u0dad\u0dd4\u0dc0\u0dcf\u0dbd \u0dbd\u0dd0\u0db6\u0dd4\u0dc0\u0db1\u0dca\u0da7 \u0db4\u0dca\u200d\u0dbb\u0dad\u0dd2\u0d9a\u0dcf\u0dbb \u0d9a\u0dd9\u0dbb\u0dda. \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db1\u0d9c\u0dbb\u0dba \u0dad\u0dd4\u0dc5 \u0db8\u0dd9\u0dad\u0dd9\u0d9a\u0dca \u0dc4\u0da7\u0d9c\u0dad\u0dca \"\u0dc0\u0da9\u0dcf\u0dad\u0dca \u0db6\u0dd2\u0dba\u0d9a\u0dbb\u0dd4\" \u0dc3\u0dd2\u0daf\u0dd4\u0dc0\u0dd3\u0db8 \u0db8\u0dd9\u0dba \u0db6\u0dc0 \u0d9a\u0dd2\u0dba\u0dcf \u0dc3\u0dd2\u0da7\u0dd2 \u0db4\u0dca\u200d\u0dbb\u0db0\u0dcf\u0db1 \u0db4\u0ddc\u0dbd\u0dd2\u0dc3\u0dca \u0db1\u0dd2\u0dbd\u0db0\u0dcf\u0dbb\u0dd3 \u0d89\u0dba\u0db1\u0dca \u0dc4\u0ddc\u0db4\u0dca\u0d9a\u0dd2\u0db1\u0dca\u0dc3\u0dca, \"\u0db4\u0dca\u200d\u0dbb\u0dc4\u0dcf\u0dbb\u0d9a\u0dba\u0dcf \u0dad\u0db1\u0dd2\u0dc0\u0db8 \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0dc0\u0dd4\u0dc0\u0dcf\u0daf \u0db1\u0dd0\u0dad\u0dd2\u0db1\u0db8\u0dca \u0d9a\u0dd2\u0dc3\u0dd2\u0dba\u0db8\u0dca \u0da2\u0dcf\u0dbd\u0dba\u0d9a \u0d9a\u0ddc\u0da7\u0dc3\u0dca\u0d9a\u0dbb\u0dd4\u0dc0\u0d9a\u0dd4\u0dc0 \u0dc3\u0dd2\u0da7\u0dd2\u0dba\u0dcf\u0daf\" \u0dba\u0db1\u0dca\u0db1 \u0dad\u0dc4\u0dc0\u0dd4\u0dbb\u0dd4 \u0d9a\u0dbb\u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \u0db4\u0dbb\u0dd3\u0d9a\u0dca\u0dc2\u0dab \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a\u0dc0\u0db1 \u0db6\u0dc0 \u0db4\u0dd0\u0dc0\u0dc3\u0dd3\u0dba. \u0d94\u0dc0\u0dd4\u0db1\u0dca \u0dc3\u0db3\u0dc4\u0db1\u0dca \u0d9a\u0dbb\u0db1 \u0db4\u0dbb\u0dd2\u0daf\u0dd2 \u0d85\u0dbb\u0dd3\u0db1\u0dcf \u0d9c\u0dd8\u0dc4\u0dc3\u0dca\u0dae \u0d9a\u0dca\u200d\u0dbb\u0dd3\u0da9\u0dcf\u0d82\u0d9c\u0db1\u0dba\u0dda \u0db4\u0dca\u200d\u0dbb\u0dc0\u0dda\u0dc1\u0db4\u0dad\u0dca \u0d9a\u0dcf\u0dbb\u0dca\u0dba\u0dcf\u0dbd\u0dba \u0daf\u0dd9\u0dc3\u0dd2\u0db1\u0dca \u0db4\u0dd2\u0db4\u0dd2\u0dbb\u0dd3\u0db8\u0dca \u0daf\u0dd9\u0d9a\u0d9a\u0dca \u0d87\u0dc3\u0dd3 \u0dad\u0dd2\u0db6\u0dda.  \u0dc3\u0dd2\u0daf\u0dca\u0db0\u0dd2\u0dba \u0dc0\u0dd6 \u0dc3\u0dca\u0dae\u0dcf\u0db1\u0dba\u0da7 \u0d86\u0dc3\u0db1\u0dca\u0db1\u0dba\u0dda \u0db4\u0dd2\u0dc4\u0dd2\u0da7\u0dd2 \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0dc0\u0dd2\u0d9a\u0dca\u0da7\u0ddd\u0dbb\u0dd2\u0dba\u0dcf \u0daf\u0dd4\u0db8\u0dca\u0dbb\u0dd2\u0dba \u0dc3\u0dca\u0dae\u0dcf\u0db1\u0dba \u0dc0\u0dc3\u0dcf \u0daf\u0dd0\u0db8\u0dd4\u0dab\u0dd4 \u0d85\u0dad\u0dbb \u0dc3\u0dd2\u0dba\u0dbd\u0dd4 \u0daf\u0dd4\u0db8\u0dca\u0dbb\u0dd2\u0dba \u0d9c\u0db8\u0db1\u0dca \u0d85\u0dc0\u0dbd\u0d82\u0d9c\u0dd4 \u0d9a\u0dd9\u0dbb\u0dd2\u0dab\u0dd2. \u0db8\u0dda \u0d85\u0dad\u0dbb \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0ddc\u0dbd\u0dd2\u0dc3\u0dd2\u0dba \u0da7\u0dca\u0dc0\u0dd2\u0da7\u0dbb\u0dca \u0db4\u0dab\u0dd2\u0dc0\u0dd2\u0da9\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db8\u0dd2\u0db1\u0dca \u0da2\u0db1\u0dad\u0dcf\u0dc0\u0d9c\u0dd9\u0db1\u0dca \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2\u0dba\u0dda \u0dc3\u0dd2\u0daf\u0dca\u0db0\u0dd2\u0dba \u0dc0\u0dd6  \u0db4\u0dca\u200d\u0dbb\u0daf\u0dda\u0dc1\u0dba\u0dd9\u0db1\u0dca \u0d88\u0dad\u0dca\u0dc0 \u0dc3\u0dd2\u0da7\u0dd2\u0db1 \u0dbd\u0dd9\u0dc3\u0dba. \u0dc3\u0d82\u0d9c\u0dd3\u0dad \u0db4\u0dca\u200d\u0dbb\u0dc3\u0d82\u0d9c\u0dba \u0db1\u0dd0\u0dbb\u0db9\u0dd3\u0db8\u0da7 \u0d9c\u0ddc\u0dc3\u0dca \u0dc3\u0dd2\u0da7\u0dd2 \u0dc3\u0dd2\u0dba \u0db6\u0dd2\u0dbb\u0dd2\u0db3 \u0dc3\u0dc4 \u0daf\u0dd2\u0dba\u0dab\u0dd2\u0dba \u0d9c\u0dd9\u0db1 \u0d92\u0db8\u0da7 \u0d9c\u0dd2\u0dba \u0d87\u0db1\u0dca\u0da9\u0dd2 \u0dc4\u0ddd\u0dbd\u0dd2 \u0db4\u0dd0\u0dc0\u0dc3\u0dd4\u0dc0\u0dda \"\u0db8\u0db8 \u0d91\u0dad\u0db1 \u0d89\u0db1\u0dca\u0db1 \u0dc0\u0dd9\u0dbd\u0dcf\u0dc0\u0dda \u0d87\u0dad\u0dd2\u0dc0\u0dd6 \u0db4\u0dd2\u0db4\u0dd2\u0dbb\u0dd3\u0db8\u0dad\u0dca \u0dc3\u0db8\u0d9c \u0db8\u0dcf\u0dc0 \u0d85\u0da9\u0dd2 \u0dad\u0dd2\u0dc4\u0d9a\u0dca \u0db4\u0db8\u0dab \u0d88\u0dad\u0da7 \u0dc0\u0dd2\u0dc3\u0dd2\u0dc0\u0dd4\u0dab\u0dcf\" \u0dba\u0db1\u0dd4\u0dc0\u0dd9\u0db1\u0dd2. \"\u0dba\u0dc5\u0dd2 \u0db1\u0dd0\u0d9c\u0dd3 \u0dc3\u0dd2\u0da7\u0dd2 \u0d85\u0dc0\u0dc3\u0dca\u0dae\u0dcf\u0dc0\u0dda \u0db6\u0dd2\u0db8 \u0dc3\u0dd2\u0dbb\u0dd4\u0dbb\u0dd4 \u0dc0\u0dd0\u0da7\u0dd3 \u0dad\u0dd2\u0db6\u0dd9\u0db1 \u0d86\u0d9a\u0dcf\u0dbb\u0dba \u0daf\u0dd4\u0da7\u0dd4\u0dc0\u0dcf. \u0db8\u0d9c\u0dda \u0db4\u0dbd\u0dc0\u0dd9\u0db1\u0dd2 \u0d85\u0dbb\u0db8\u0dd4\u0dab \u0dc0\u0dd4\u0db1\u0dda \u0db8\u0d9c\u0dda \u0db6\u0dd2\u0dbb\u0dd2\u0db3 \u0dc4\u0dcf \u0daf\u0dd0\u0dbb\u0dd4\u0dc0\u0dcf \u0dc3\u0ddc\u0dba\u0dcf\u0d9c\u0db1\u0dca\u0db1 \u0d91\u0d9a\u0dba\u0dd2. \u0d9a\u0ddc\u0dc4\u0ddc\u0db8 \u0dc4\u0dbb\u0dd2 \u0db8\u0db8 \u0d91\u0dba\u0dcf\u0dbd\u0dc0 \u0dc4\u0ddc\u0dba\u0dcf\u0d9c\u0dad\u0dca\u0dad\u0dcf\" \u0dba\u0dd0\u0dba\u0dd2 \u0daf \u0d94\u0dc4\u0dd4 \u0db4\u0dd0\u0dc0\u0dc3\u0dd3\u0dba. "},
{"headline": "\u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0dc4\u0dd2 \u0db4\u0dd2\u0db4\u0dd2\u0dbb\u0dd3\u0db8\u0d9a\u0dca", "date": "2017 \u0db8\u0dd0\u0dba\u0dd2 22", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d91\u0d82\u0d9c\u0dbd\u0db1\u0dca\u0dad\u0dba\u0dda \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca\u0dc4\u0dd2 '\u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0d85\u0dbb\u0dd3\u0db1\u0dcf' \u0d9a\u0dca\u200d\u0dbb\u0dd3\u0da9\u0dcf\u0d82\u0d9c\u0db1\u0dba\u0dda \u0db4\u0dd2\u0db4\u0dd2\u0dbb\u0dd3\u0db8\u0d9a\u0dd2\u0db1\u0dca '\u0db8\u0dbb\u0dab \u0d9a\u0dd2\u0dc4\u0dd2\u0db4\u0dba\u0d9a\u0dca' \u0dc3\u0dd2\u0daf\u0dd4\u0dc0\u0dd3 \u0d87\u0dad\u0dd2 \u0db6\u0dc0 \u0db4\u0ddc\u0dbd\u0dd2\u0dc3\u0dd2\u0dba \u0dad\u0dc4\u0dc0\u0dd4\u0dbb\u0dd4 \u0d9a\u0dc5\u0dda\u0dba. \u0d9a\u0dca\u200d\u0dbb\u0dd3\u0da9\u0dcf\u0d82\u0d9c\u0db1\u0dba\u0dda \u0db4\u0dd0\u0dc0\u0dad\u0dd2 \u0dc3\u0d82\u0d9c\u0dd3\u0dad \u0db4\u0dca\u200d\u0dbb\u0dc3\u0d82\u0d9c\u0dba\u0d9a\u0dca \u0d85\u0dc0\u0dc3\u0dcf\u0db1\u0dba\u0dda\u0daf\u0dd3 '\u0dc0\u0dd2\u0dc1\u0dcf\u0dbd \u0db4\u0dd2\u0db4\u0dd2\u0dbb\u0dd4\u0db8\u0dca' \u0dc4\u0dac\u0d9a\u0dca \u0d87\u0dc3\u0dd4\u0dab\u0dd4 \u0db6\u0dc0 \u0dc3\u0dd2\u0daf\u0dca\u0db0\u0dd2\u0dba \u0daf\u0dd4\u0da7\u0dd4\u0dc0\u0ddd \u0db4\u0dd0\u0dc0\u0dc3\u0dd4\u0dc4. \u0dc3\u0dd2\u0daf\u0dca\u0db0\u0dd2\u0dba \u0dc0\u0dd6 \u0dc3\u0dca\u0dae\u0dcf\u0db1\u0dba\u0da7 \u0d86\u0dc3\u0db1\u0dca\u0db1\u0dba\u0dda \u0db4\u0dd2\u0dc4\u0dd2\u0da7\u0dd2 \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0dc0\u0dd2\u0d9a\u0dca\u0da7\u0ddd\u0dbb\u0dd2\u0dba\u0dcf \u0daf\u0dd4\u0db8\u0dca\u0dbb\u0dd2\u0dba \u0dc3\u0dca\u0dae\u0dcf\u0db1\u0dba \u0dc0\u0dc3\u0dcf \u0daf\u0dd0\u0db8\u0dd4\u0dab\u0dd4 \u0d85\u0dad\u0dbb \u0dc3\u0dd2\u0dba\u0dbd\u0dd4 \u0daf\u0dd4\u0db8\u0dca\u0dbb\u0dd2\u0dba \u0d9c\u0db8\u0db1\u0dca \u0d85\u0dc0\u0dbd\u0d82\u0d9c\u0dd4 \u0d9a\u0dbb \u0d87\u0dad. \u0db8\u0dda \u0d85\u0dad\u0dbb \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0ddc\u0dbd\u0dd2\u0dc3\u0dd2\u0dba \u0da7\u0dca\u0dc0\u0dd2\u0da7\u0dbb\u0dca \u0db4\u0dab\u0dd2\u0dc0\u0dd2\u0da9\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db8\u0dd2\u0db1\u0dca \u0da2\u0db1\u0dad\u0dcf\u0dc0\u0d9c\u0dd9\u0db1\u0dca \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2\u0dba\u0dda \u0dc3\u0dd2\u0daf\u0dca\u0db0\u0dd2\u0dba \u0dc0\u0dd6  \u0db4\u0dca\u200d\u0dbb\u0daf\u0dda\u0dc1\u0dba\u0dd9\u0db1\u0dca \u0d88\u0dad\u0dca\u0dc0 \u0dc3\u0dd2\u0da7\u0dd2\u0db1 \u0dbd\u0dd9\u0dc3\u0dba. "},
{"headline": null, "date": null, "news": ""},
{"headline": "\u0db4\u0dc5\u0db8\u0dd4 \u0db4\u0dd9\u0dc5 \u0dad\u0dbb\u0d9c\u0dc0\u0dbd\u0da7 \u0dc3\u0db8\u0dd4 \u0daf\u0dd9\u0db1\u0dc0\u0dcf - \u0dc3\u0d82\u0d9c\u0dcf", "date": "2017 \u0db8\u0dd0\u0dba\u0dd2 23", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db8\u0dd9\u0dc0\u0dbb \u0db4\u0dca\u200d\u0dbb\u0dcf\u0db1\u0dca\u0dad \u0d9a\u0dca\u200d\u0dbb\u0dd2\u0d9a\u0da7\u0dca \u0dc0\u0dcf\u0dbb\u0dba\u0dd9\u0db1\u0dca \u0db4\u0dc3\u0dd4 \u0db4\u0dc5\u0db8\u0dd4 \u0db4\u0dd9\u0dc5 \u0d9a\u0dca\u200d\u0dbb\u0dd2\u0d9a\u0da7\u0dca \u0dad\u0dbb\u0d9c\u0dc0\u0dbd\u0dd2\u0db1\u0dca \u0dc3\u0db8\u0dd4 \u0d9c\u0db1\u0dca\u0db1\u0dcf \u0db6\u0dc0 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dca\u200d\u0dbb\u0dd2\u0d9a\u0da7\u0dca \u0d9a\u0dab\u0dca\u0da9\u0dcf\u0dba\u0db8\u0dda \u0dc4\u0dd2\u0da7\u0db4\u0dd4 \u0db1\u0dcf\u0dba\u0d9a \u0d9a\u0dd4\u0db8\u0dcf\u0dbb\u0dca \u0dc3\u0d82\u0d9c\u0d9a\u0dca\u0d9a\u0dcf\u0dbb \u0db4\u0dc0\u0dc3\u0dba\u0dd2. \u0dc3\u0dbb\u0dda \u0db4\u0dca\u200d\u0dbb\u0dcf\u0db1\u0dca\u0dad \u0d9a\u0dab\u0dca\u0da9\u0dcf\u0dba\u0db8 \u0dc0\u0dd9\u0db1\u0dd4\u0dc0\u0dd9\u0db1\u0dca \u0d9a\u0dca\u200d\u0dbb\u0dd3\u0da9\u0dcf \u0d9a\u0dbb\u0db1 \u0dad\u0dd2\u0dc3\u0dca \u0db1\u0dc0 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0d9a\u0dca\u200d\u0dbb\u0dd2\u0d9a\u0da7\u0dca \u0dad\u0dbb\u0dd4\u0dc0 \u0da7\u0dd9\u0dc3\u0dca\u0da7\u0dca \u0dad\u0dbb\u0d9c \u0daf\u0dd2\u0dc0\u0dd2\u0dba\u0da7 \u0dc3\u0db8\u0dd4 \u0daf\u0dd4\u0db1\u0dca\u0db1\u0dda 2015 \u0dc0\u0dc3\u0dbb\u0dda\u0daf\u0dd3. \u0dbd\u0ddc\u0dc0 \u0dc0\u0dd0\u0da9\u0dd2\u0db8 \u0da7\u0dd9\u0dc3\u0dca\u0da7\u0dca \u0dbd\u0d9a\u0dd4\u0dab\u0dd4 \u0dbb\u0dd0\u0dc3\u0dca \u0d9a\u0dbb \u0d9c\u0dad\u0dca \u0d9a\u0dca\u200d\u0dbb\u0dd3\u0da9\u0d9a\u0dba\u0db1\u0dca \u0d85\u0dad\u0dbb \u0d9a\u0dd4\u0db8\u0dcf\u0dbb\u0dca \u0dc3\u0d82\u0d9c\u0d9a\u0dca\u0d9a\u0dcf\u0dbb \u0db4\u0dc3\u0dca \u0dc0\u0dd9\u0db1\u0dd2 \u0dc3\u0dca\u0dae\u0dcf\u0db1\u0dba\u0dda \u0db4\u0dc3\u0dd4 \u0dc0\u0dda. \"\u0db8\u0db8 \u0dbd\u0ddd\u0da9\u0dca\u0dc3\u0dca \u0db4\u0dd2\u0da7\u0dd2\u0dba\u0dda \u0daf\u0dd2\u0db1 \u0dc4\u0dad\u0dbb\u0d9a \u0dad\u0dbb\u0d9c\u0dba\u0d9a\u0dca \u0d9a\u0dca\u200d\u0dbb\u0dd3\u0da9\u0dcf \u0d9a\u0dbb\u0db1 \u0d85\u0dc0\u0dc3\u0db1\u0dca \u0dc0\u0dad\u0dcf\u0dc0 \u0db8\u0dd9\u0dba\u0dba\u0dd2. \u0dad\u0dc0\u0dad\u0dca \u0db8\u0dcf\u0dc3 \u0d9a\u0dd3\u0db4\u0dba\u0d9a\u0dd2\u0db1\u0dca \u0db8\u0d9c\u0dda \u0dc0\u0dba\u0dc3 \u0dc4\u0dad\u0dc5\u0dd2\u0dc4 \u0dc0\u0dd9\u0db1\u0dc0\u0dcf. \u0db8\u0d9c\u0dda \u0db4\u0dca\u200d\u0dbb\u0dcf\u0db1\u0dca\u0dad \u0d9a\u0dca\u200d\u0dbb\u0dd2\u0d9a\u0da7\u0dca \u0daf\u0dd2\u0dc0\u0dd2\u0dba \u0d85\u0dc0\u0dc3\u0db1\u0dca \u0d9a\u0dd2\u0dbb\u0dd3\u0db8\u0da7 \u0d9a\u0dcf\u0dbd\u0dba \u0d91\u0dc5\u0db9\u0dd2\u0dbd\u0dcf\" \u0dba\u0db1\u0dd4\u0dc0\u0dd9\u0db1\u0dca \u0d94\u0dc4\u0dd4 \u0db6\u0dd3\u0db6\u0dd3\u0dc3\u0dd3 \u0d9a\u0dca\u200d\u0dbb\u0dd3\u0da9\u0dcf \u0dc3\u0dda\u0dc0\u0dba \u0dc0\u0dd9\u0dad \u0d85\u0daf\u0dc4\u0dc3\u0dca \u0daf\u0d9a\u0dca\u0dc0\u0db8\u0dd2\u0db1\u0dca \u0db4\u0dd0\u0dc0\u0dc3\u0dd3\u0dba. \u0da7\u0dd9\u0dc3\u0dca\u0da7\u0dca \u0dad\u0dbb\u0d9c 134 \u0d9a\u0dca \u0d9a\u0dca\u200d\u0dbb\u0dd3\u0da9\u0dcf \u0d9a\u0dbb \u0d87\u0dad\u0dd2 \u0d9a\u0dd4\u0db8\u0dcf\u0dbb\u0dca \u0dc3\u0d82\u0d9c\u0d9a\u0dca\u0d9a\u0dcf\u0dbb\u0dad\u0d9c\u0dda \u0da7\u0dd9\u0dc3\u0dca\u0da7\u0dca \u0dbd\u0d9a\u0dd4\u0dab\u0dd4 \u0dc3\u0dcf\u0db8\u0dcf\u0db1\u0dca\u200d\u0dba 57 \u0da7 \u0d89\u0dc4\u0dc5 \u0d85\u0d9c\u0dba\u0d9a\u0dd2. \u0d8a\u0da7 \u0daf\u0dca\u0dc0\u0dd2\u0dad\u0dca\u0dc0 \u0dc1\u0dad\u0d9a 11 \u0d87\u0dad\u0dd4\u0dc5\u0dad\u0dca \u0dc0\u0db1 \u0d85\u0dad\u0dbb \u0d94\u0dc4\u0dd4 \u0dc3\u0dbb\u0dda \u0db4\u0dca\u200d\u0dbb\u0dcf\u0db1\u0dca\u0dad \u0d9a\u0dab\u0dca\u0da9\u0dcf\u0dba\u0db8\u0da7 \u0d91\u0d9a\u0dca \u0dc0\u0dd6\u0dba\u0dda 2015 \u0dc0\u0dc3\u0dbb\u0dda \u0daf\u0dd3. \u0db8\u0dda \u0d85\u0dad\u0dbb \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dca\u200d\u0dbb\u0dd2\u0d9a\u0da7\u0dca \u0d9a\u0dab\u0dca\u0da9\u0dcf\u0dba\u0db8\u0dda \u0dc4\u0dd2\u0da7\u0db4\u0dd4 \u0db1\u0dcf\u0dba\u0d9a\u0dba\u0db1\u0dca \u0daf\u0dd9\u0db4\u0dc5\u0d9a\u0dca \u0dc0\u0db1 \u0db8\u0dc4\u0dda\u0dbd \u0da2\u0dba\u0dc0\u0dbb\u0dca\u0db0\u0db1 \u0dc3\u0dc4 \u0d9a\u0dd4\u0db8\u0dcf\u0dbb\u0dca \u0dc3\u0d82\u0d9c\u0d9a\u0dca\u0d9a\u0dcf\u0dbb\u0d9c\u0dda \u0d86\u0dbd\u0dda\u0d9b\u0dca\u200d\u0dba \u0dc3\u0dd2\u0dad\u0dd4\u0dc0\u0db8\u0dca \u0daf\u0dd9\u0d9a\u0d9a\u0dca \u0d91\u0d82\u0d9c\u0dbd\u0db1\u0dca\u0dad\u0dba\u0dda \u0dbd\u0ddd\u0da9\u0dca\u0dc3\u0dca \u0d9a\u0dca\u200d\u0dbb\u0dd3\u0da9\u0dcf\u0d82\u0d9c\u0db1\u0dba\u0dda \u0db4\u0dca\u200d\u0dbb\u0dda\u0d9a\u0dca\u0dc2\u0d9a\u0dcf\u0d9c\u0dcf\u0dbb\u0dba \u0dad\u0dd4\u0dc5 \u0db4\u0dc3\u0dd4\u0d9c\u0dd2\u0dba 18 \u0dc0\u0dd9\u0db1\u0dd2\u0daf\u0dcf \u0dc0\u0dd2\u0dc0\u0dd8\u0dad \u0dc0\u0dd2\u0dba. "},
{"headline": "\"\u0db1\u0dd3\u0dad\u0dd2\u0dba \u0d9a\u0dd0\u0da9\u0dd4\u0dc0\u0ddc\u0dad\u0dca \u0da2\u0dcf\u0dad\u0dd2\u0dba \u0d86\u0d9c\u0db8 \u0db1\u0ddc\u0db6\u0dbd\u0dcf \u0d9a\u0da7\u0dba\u0dd4\u0dad\u0dd4 \u0d9a\u0dbb\u0db1\u0dca\u0db1\"", "date": "2017 \u0db8\u0dd0\u0dba\u0dd2 23", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0da2\u0dcf\u0dad\u0dd2\u0dba,\u0d86\u0d9c\u0db8 \u0d9a\u0dd4\u0db8\u0d9a\u0dca \u0dc0\u0dd4\u0dc0\u0dad\u0dca \u0dbb\u0da7\u0dda \u0db1\u0dd3\u0dad\u0dd2\u0dba \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb\u0db1 \u0db4\u0dd4\u0daf\u0dca\u0d9c\u0dbd\u0dba\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0db1\u0dd3\u0dad\u0dd2\u0db8\u0dba \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c \u0d9c\u0db1\u0dca\u0db1\u0dcf \u0dbd\u0dd9\u0dc3 \u0db4\u0ddc\u0dbd\u0dd2\u0dc3\u0dd2\u0dba\u0da7 \u0d8b\u0db4\u0daf\u0dd9\u0dc3\u0dca \u0daf\u0dd3 \u0d87\u0dad\u0dd2 \u0db6\u0dc0 \u0d85\u0d9c\u0dca\u200d\u0dbb\u0dcf\u0db8\u0dcf\u0dad\u0dca\u200d\u0dba \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4 \u0db4\u0dc0\u0dc3\u0dba\u0dd2. \"\u0db1\u0dd3\u0dad\u0dd2\u0dba \u0d9a\u0dd0\u0da9\u0dd4\u0dc0\u0ddc\u0dad\u0dca \u0db4\u0ddc\u0dbd\u0dd2\u0dc3\u0dd2\u0dba\u0dda \u0dba\u0dd4\u0dad\u0dd4\u0d9a\u0db8\u0d9a\u0dca \u0dad\u0dd2\u0db6\u0dd9\u0db1\u0dc0\u0dcf \u0dc0\u0dc4\u0dcf\u0db8 \u0d9a\u0dca\u200d\u0dbb\u0dd2\u0dba\u0dcf \u0d9a\u0dbb\u0db1\u0dca\u0db1 \u0d92 \u0db4\u0dd4\u0daf\u0dca\u0d9c\u0dbd\u0dba\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0. \u0d9a\u0ddc\u0dba\u0dd2 \u0d86\u0d9c\u0db8\u0d9a, \u0d9a\u0ddc\u0dba\u0dd2 \u0da2\u0dcf\u0dad\u0dd2\u0dba\u0d9a\u0da7 \u0d85\u0dba\u0dad\u0dca \u0dc0\u0dd4\u0db1\u0dad\u0dca \u0d9a\u0db8\u0d9a\u0dca \u0db1\u0dd0\u0dc4\u0dd0\" \u0dba\u0db1\u0dd4\u0dc0\u0dd9\u0db1\u0dca \u0d85\u0d9c\u0db8\u0dd0\u0dad\u0dd2\u0dc0\u0dbb\u0dba\u0dcf \u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \u0d94\u0dc4\u0dd4 \u0d92 \u0db6\u0dc0 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0da2\u0dcf\u0dad\u0dd2\u0d9a \u0dad\u0dbb\u0dd4\u0dab \u0dc3\u0dda\u0dc0\u0dcf \u0dc3\u0db7\u0dcf\u0dc0\u0dda \u0dc3\u0dcf\u0dbb\u0dca\u0dae\u0d9a\u0dc0 \u0dc0\u0dca\u200d\u0dba\u0dcf\u0db4\u0dd8\u0dad\u0dd2 \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dc5 \u0dad\u0dbb\u0dd4\u0dab \u0dad\u0dbb\u0dd4\u0dab\u0dd2\u0dba\u0db1\u0dca \u0d87\u0d9c\u0dba\u0dd3\u0db8 \u0dc3\u0db3\u0dc4\u0dcf \u0d85\u0dbb\u0dbd\u0dd2\u0dba\u0d9c\u0dc4 \u0db8\u0db1\u0dca\u0daf\u0dd2\u0dbb\u0dba\u0dda \u0d85\u0d9f\u0dc4\u0dbb\u0dd4\u0dc0\u0dcf\u0daf\u0dcf (\u0db8\u0dd0\u0dba\u0dd2 23) \u0db4\u0dd0\u0dc0\u0dad\u0dd2 \u0d8b\u0dad\u0dca\u0dc3\u0dc0\u0dba\u0d9a\u0dca \u0d85\u0db8\u0dad\u0db8\u0dd2\u0db1\u0dd2. \u0d91\u0db8\u0dd9\u0db1\u0dca\u0db8 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0 \u0dad\u0dd4\u0dc5 \u0db1\u0dd0\u0dc0\u0dad\u0dad\u0dca \u0dba\u0dd4\u0daf\u0dca\u0db0\u0dba\u0d9a\u0dca \u0d87\u0dad\u0dd2 \u0dc0\u0dd3\u0db8\u0da7 \u0d89\u0da9 \u0daf\u0dd2\u0dba \u0db1\u0ddc\u0dc4\u0dd0\u0d9a\u0dd2 \u0db6\u0dc0 \u0d9a\u0dd3 \u0d85\u0d9c\u0db8\u0dd0\u0dad\u0dd2\u0dc0\u0dbb\u0dba\u0dcf \u0dbb\u0da7 \u0dad\u0dd4\u0dc5 \u0dc3\u0db8\u0d9c\u0dd2\u0dba \u0db1\u0ddc\u0db8\u0dd0\u0dad\u0dd2 \u0dc0\u0dd2\u0da7 \u0dc3\u0d82\u0dc0\u0dbb\u0dca\u0db0\u0db1 \u0d89\u0dbd\u0d9a\u0dca\u0d9a \u0d9a\u0dbb\u0dcf \u0dc5\u0d9f\u0dcf \u0dc0\u0dd2\u0dba \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \u0da2\u0db1 \u0d9a\u0ddc\u0da7\u0dc3\u0dca \u0d85\u0dad\u0dbb \u0d86\u0d9c\u0db8\u0dca\u0dc0\u0dcf\u0daf\u0dba \u0dc3\u0dc4 \u0da2\u0dcf\u0dad\u0dd2\u0dc0\u0dcf\u0daf\u0dba \u0d87\u0dad\u0dd2 \u0d9a\u0dd2\u0dbb\u0dd3\u0db8\u0da7 \u0dba\u0db8\u0dca \u0d85\u0dba\u0dd9\u0d9a\u0dd4 \u0d8b\u0dad\u0dca\u0dc3\u0dcf\u0dc4 \u0d9a\u0dbb\u0db1\u0dca\u0db1\u0dda \u0db1\u0db8\u0dca \u0d91\u0dba \u0dc0\u0dc4\u0dcf \u0db1\u0dc0\u0dad\u0dcf \u0daf\u0dd0\u0db8\u0dd2\u0dba \u0dba\u0dd4\u0dad\u0dd4 \u0db6\u0dc0 \u0d85\u0d9c\u0db8\u0dd0\u0dad\u0dd2\u0dc0\u0dbb\u0dba\u0dcf \u0db4\u0dd0\u0dc0\u0dc3\u0dd3\u0dba. \u0d86\u0d9c\u0db8 \u0db8\u0dd4\u0dbd\u0dca \u0d9a\u0dbb \u0d9c\u0db1\u0dd2\u0db8\u0dd2\u0db1\u0dca \u0dc0\u0ddb\u0dbb\u0dba \u0db4\u0dad\u0dd4\u0dbb\u0dc0\u0db1 \u0dbd\u0dd9\u0dc3 \u0d9a\u0dd2\u0dc3\u0dd2\u0daf\u0dd4 \u0d86\u0d9c\u0db8\u0d9a \u0dc3\u0db3\u0dc4\u0db1\u0dca \u0db1\u0ddc\u0dc0\u0db1 \u0db6\u0dc0 \u0d9a\u0dd3 \u0d85\u0d9c\u0db8\u0dd0\u0dad\u0dd2\u0dc0\u0dbb\u0dba\u0dcf \"\u0db6\u0dd4\u0daf\u0dd4 \u0dc4\u0dcf\u0db8\u0dd4\u0daf\u0dd4\u0dbb\u0dd4\u0dc0\u0ddd \u0d85\u0db4\u0da7 \u0d9a\u0dd2\u0dba\u0dcf \u0dad\u0dd2\u0db6\u0dd9\u0db1\u0dc0\u0dcf \u0dc0\u0dc3\u0dbd\u0dba\u0dcf \u0d9a\u0dc0\u0dd4\u0daf \u0db6\u0dca\u200d\u0dbb\u0dcf\u0dc4\u0dca\u0db8\u0dab\u0dba\u0dcf \u0d9a\u0dc0\u0dd4\u0daf \u0d9a\u0dd2\u0dba\u0dbd\u0dcf\" \u0dba\u0db1\u0dd4\u0dc0\u0dd9\u0db1\u0dca \u0db4\u0dd0\u0dc0\u0dc3\u0dd3\u0dba. \u0dc4\u0dd2\u0db1\u0dca\u0daf\u0dd4, \u0db8\u0dd4\u0dc3\u0dca\u0dbd\u0dd2\u0db8\u0dca, \u0d9a\u0dca\u200d\u0dbb\u0dd2\u0dc3\u0dca\u0dad\u0dd2\u0dba\u0dcf\u0db1\u0dd2 \u0dc0\u0dd0\u0db1\u0dd2 \u0dc0\u0dd9\u0db1\u0dad\u0dca \u0d86\u0d9c\u0db8\u0dca \u0dad\u0dd4\u0dc5\u0dad\u0dca \u0d91\u0db8 \u0d89\u0d9c\u0dd0\u0db1\u0dca\u0dc0\u0dd3\u0db8 \u0d91\u0dc5\u0dd9\u0dc3\u0db8 \u0dad\u0dd2\u0db6\u0dd9\u0db1 \u0db6\u0dc0 \u0db4\u0dd0\u0dc0\u0dd0\u0dc3\u0dd6 \u0d85\u0d9c\u0db8\u0dd0\u0dad\u0dd2\u0dc0\u0dbb\u0dba\u0dcf 1983 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0da7 \u0db4\u0dd2\u0da7\u0dd4\u0db4\u0dc3\u0dd2\u0db1\u0dca \u0dc3\u0dd2\u0da7\u0dd2 \u0dbb\u0da7\u0dc0\u0dbd\u0dca \u0d85\u0daf \u0dc0\u0db1 \u0dc0\u0dd2\u0da7 \u0d89\u0daf\u0dd2\u0dbb\u0dd2\u0dba\u0da7 \u0d9c\u0ddc\u0dc3\u0dca \u0dc3\u0dd2\u0da7\u0dd2\u0db1 \u0db6\u0dc0 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda\u0dba. \"\u0d89\u0db1\u0dca\u0daf\u0dd4\u0db1\u0dd3\u0dc3\u0dd2\u0dba\u0dcf\u0dc0, \u0dad\u0dcf\u0dba\u0dd2\u0dbd\u0db1\u0dca\u0dad\u0dba, \u0dc0\u0dd2\u0dba\u0da7\u0dca\u0db1\u0dcf\u0db8\u0dba \u0d86\u0daf\u0dd3 \u0dbb\u0da7\u0dc0\u0dbd\u0dca \u0dc3\u0dd2\u0dba\u0dbd\u0dca\u0dbd\u0db8 \u0d85\u0db4 \u0db4\u0dc3\u0dd4 \u0d9a\u0dbb \u0d89\u0daf\u0dd2\u0dbb\u0dd2\u0dba\u0da7 \u0d9c\u0dd2\u0dc4\u0dd2\u0db1\u0dca. \u0db6\u0d82\u0d9c\u0dca\u0dbd\u0dcf\u0daf\u0dda\u0dc1\u0dba \u0d85\u0db4 \u0d86\u0dc3\u0db1\u0dca\u0db1\u0dba\u0da7\u0db8 \u0db4\u0dd0\u0db8\u0dd2\u0dab \u0dc3\u0dd2\u0da7\u0dd2\u0db1\u0dc0\u0dcf. \u0d85\u0db4\u0dda \u0db4\u0dd2\u0da7\u0dd4\u0db4\u0dc3\u0dd2\u0db1\u0dca \u0dc3\u0dd2\u0da7\u0dd2\u0db1\u0dca\u0db1\u0dda \u0db8\u0dd2\u0dba\u0db1\u0dca\u0db8\u0dcf\u0dbb\u0dba, \u0d87\u0dc6\u0dca\u0d9c\u0db1\u0dd2\u0dc3\u0dca\u0dad\u0dcf\u0db1\u0dba, \u0dbd\u0dcf\u0d95\u0dc3\u0dba, \u0d9a\u0dcf\u0db8\u0dca\u0db6\u0ddd\u0da2\u0dba \u0dba\u0db1 \u0dbb\u0da7\u0dc0\u0dbd\u0dca \u0db4\u0db8\u0dab\u0dba\u0dd2\" \u0dba\u0db1\u0dd4\u0dc0\u0dd9\u0db1\u0dca \u0d94\u0dc4\u0dd4 \u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \u0db8\u0dda \u0d85\u0dad\u0dbb \u0db8\u0dd4\u0dc3\u0dca\u0dbd\u0dd2\u0db8\u0dca \u0db4\u0dbd\u0dca\u0dbd\u0dd2 \u0dc3\u0dc4 \u0dc0\u0dca\u200d\u0dba\u0dcf\u0db4\u0dcf\u0dbb\u0dd2\u0d9a \u0dc3\u0dca\u0dae\u0dcf\u0db1 \u0d89\u0dbd\u0d9a\u0dca\u0d9a \u0d9a\u0dbb\u0d9c\u0db1\u0dd2\u0db8\u0dd2\u0db1\u0dca \u0d91\u0dbd\u0dca\u0dbd\u0dc0\u0dd9\u0db1 \u0db4\u0dca\u200d\u0dbb\u0dc4\u0dcf\u0dbb \u0db4\u0dc3\u0dd4\u0d9c\u0dd2\u0dba \u0daf\u0dd2\u0db1\u0dc0\u0dbd \u0d8b\u0dad\u0dca\u0dc3\u0db1\u0dca\u0db1 \u0dc0\u0dd3 \u0dad\u0dd2\u0db6\u0dd9\u0db1 \u0db6\u0dc0 \u0db8\u0dd4\u0dc3\u0dca\u0dbd\u0dd2\u0db8\u0dca \u0da2\u0db1\u0dad\u0dcf\u0dc0 \u0db4\u0dc0\u0dc3\u0dad\u0dd2. \u0d91\u0db8 \u0d9a\u0dca\u200d\u0dbb\u0dd2\u0dba\u0dcf \u0dc0\u0dad\u0dca\u0db8\u0db1\u0dca \u0db4\u0dcf\u0dbd\u0db1\u0dba\u0da7 \u0d91\u0dbb\u0dd9\u0dc4\u0dd2\u0dc0 \u0db8\u0dd4\u0dc3\u0dca\u0dbd\u0dd2\u0db8\u0dca \u0da2\u0db1\u0dad\u0dcf\u0dc0 \u0d8b\u0dc3\u0dd2\u0d9c\u0dd0\u0db1\u0dca\u0dc0\u0dd3\u0db8\u0dda   \u0db6\u0dc0 \u0d86\u0dab\u0dca\u0da9\u0dd4\u0dc0 \u0db4\u0dc0\u0dc3\u0dba\u0dd2. "},
{"headline": "\u0da2\u0ddd\u0db1\u0dca \u0d9a\u0ddc\u0dad\u0dbd\u0dcf\u0dc0\u0dbd\u0d9c\u0dd9\u0db1\u0dca \u0db4\u0dc3\u0dd4 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd", "date": "2017 \u0db8\u0dd0\u0dba\u0dd2 23", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1\u0d9c\u0dda \u0d95\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0db1\u0dd4 \u0dc3\u0d82\u0da0\u0dcf\u0dbb\u0dba \u0db8\u0d9c\u0dd2\u0db1\u0dca \u0daf\u0dd9\u0dbb\u0da7 \u0d85\u0dad\u0dbb \u0daf\u0dca\u0dc0\u0dd2\u0db4\u0dcf\u0dbb\u0dca\u0dc1\u0dca\u0dc0\u0dd3\u0dba \u0dc3\u0db8\u0dca\u0db6\u0db1\u0dca\u0db0\u0dad\u0dcf \u0dc0\u0dd2\u0dc1\u0dcf\u0dbd \u0db4\u0dbb\u0dd2\u0db8\u0dcf\u0dab\u0dba\u0d9a\u0dd2\u0db1\u0dca \u0d89\u0dc4\u0dc5 \u0dba\u0db1\u0dd4 \u0d87\u0dad\u0dd0\u0dba\u0dd2 \u0d91\u0db8 \u0dc3\u0d82\u0da0\u0dcf\u0dbb\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db8\u0dcf\u0db0\u0dca\u200d\u0dba \u0db1\u0dd2\u0dc0\u0dda\u0daf\u0db1\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1 \u0d95\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0dc0\u0dda \u0db4\u0dd2\u0dc4\u0dd2\u0da7\u0dd2 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db8\u0dc4\u0d9a\u0ddc\u0db8\u0dc3\u0dcf\u0dbb\u0dd2\u0dc3\u0dca  \u0d9a\u0dcf\u0dbb\u0dca\u0dba\u0dcf\u0dbd\u0dba \u0db4\u0dc0\u0dc3\u0dba\u0dd2. \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0dad\u0dd4\u0db1\u0dca\u0daf\u0dd2\u0db1 \u0db1\u0dd2\u0dbd \u0dc3\u0d82\u0da0\u0dcf\u0dbb\u0dba \u0dc3\u0dd2\u0daf\u0dd4 \u0d9a\u0dd9\u0dbb\u0dd9\u0db1\u0dca\u0db1\u0dda  \u0d95\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0db1\u0dd4 \u0d85\u0d9c\u0db8\u0dd0\u0dad\u0dd2 \u0db8\u0dd0\u0dbd\u0dca\u0d9a\u0db8\u0dca \u0da7\u0dbb\u0dca\u0db1\u0dca\u0db6\u0dd4\u0dbd\u0dca \u0dc0\u0dd2\u0dc3\u0dd2\u0db1\u0dca \u0d9a\u0dbb\u0db1 \u0dbd\u0daf \u0d86\u0dbb\u0dcf\u0db0\u0db1\u0dba\u0d9a\u0dd2\u0db1\u0dd2.  \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0dbb\u0dcf\u0da2\u0dca\u200d\u0dba \u0db1\u0dcf\u0dba\u0d9a\u0dba\u0dd9\u0d9a\u0dca \u0d95\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0dc0\u0dda \u0db1\u0dd2\u0dbd \u0dc3\u0d82\u0da0\u0dcf\u0dbb\u0dba\u0d9a \u0db1\u0dd2\u0dbb\u0dad \u0dc0\u0db1\u0dca\u0db1\u0dda \u0dc0\u0dc3\u0dbb \u0dc4\u0dd0\u0da7\u0d9a \u0db4\u0db8\u0dab \u0d9a\u0dcf\u0dbd\u0dba\u0d9a\u0da7 \u0db4\u0dc3\u0dd4\u0dc0 \u0db6\u0dc0\u0dad\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dcf\u0db0\u0dca\u200d\u0dba \u0d85\u0d82\u0dc1\u0dba \u0dc0\u0dd2\u0dc3\u0dd2\u0db1\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1 \u0dbd\u0daf \u0db1\u0dd2\u0dc0\u0dda\u0daf\u0db1\u0dba\u0dda \u0daf\u0dd0\u0d9a\u0dca\u0dc0\u0dd9\u0dba\u0dd2. \u0dc4\u0dd2\u0da7\u0db4\u0dd4 \u0d85\u0d9c\u0db8\u0dd0\u0dad\u0dd2 \u0da2\u0ddd\u0db1\u0dca \u0d9a\u0ddc\u0dad\u0dbd\u0dcf\u0dc0\u0dbd \u0db8\u0dd9\u0dba\u0dd2\u0db1\u0dca \u0daf\u0dc1\u0d9a \u0dc4\u0dba\u0d9a\u0da7 \u0db4\u0dd9\u0dbb  \u0d95\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0dc0\u0dda \u0db1\u0dd2\u0dbd\u0dc3\u0d82\u0da0\u0dcf\u0dbb\u0dba\u0d9a \u0db1\u0dd2\u0dbb\u0dad \u0dc0\u0dd6 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0dbb\u0dcf\u0da2\u0dca\u200d\u0dba \u0db1\u0dcf\u0dba\u0d9a\u0dba\u0dcf \u0dc0\u0db1 \u0d85\u0dad\u0dbb \u0d94\u0dc4\u0dd4 \u0d91\u0db8 \u0dc3\u0d82\u0da0\u0dcf\u0dbb\u0dba\u0dda \u0db1\u0dd2\u0dbb\u0dad \u0dc0\u0dd3 \u0d87\u0dad\u0dca\u0dad\u0dda '\u0d9a\u0ddc\u0dc5\u0db9 \u0d9a\u0dca\u200d\u0dbb\u0db8\u0dba' (Colombo Plan) \u0d86\u0dbb\u0dca\u0dae\u0dd2\u0d9a \u0dc3\u0dd0\u0dbd\u0dd0\u0dc3\u0dca\u0db8 \u0d86\u0dbb\u0db8\u0dca\u0db7 \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0db8\u0dd9\u0db1\u0dca \u0db4\u0dc3\u0dd4\u0dc0\u0dba\u0dd2. \u0d94\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0dc0 '\u0d9a\u0ddc\u0dc5\u0db9 \u0d9a\u0dca\u200d\u0dbb\u0db8\u0dba' (Colombo Plan) \u0d86\u0dbb\u0dca\u0dae\u0dd2\u0d9a \u0dc3\u0dd0\u0dbd\u0dd0\u0dc3\u0dca\u0db8\u0dda \u0d89\u0daf\u0dd2\u0dbb\u0dd2 \u0db4\u0dd9\u0dc5\u0dda \u0dc3\u0dcf\u0db8\u0dcf\u0da2\u0dd2\u0d9a \u0dbb\u0dcf\u0da2\u0dca\u200d\u0dba\u0dba\u0d9a\u0dca \u0dc0\u0dd2\u0dba. '\u0d9a\u0ddc\u0dc5\u0db9 \u0d9a\u0dca\u200d\u0dbb\u0db8\u0dba'\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0d85\u0db0\u0dca\u200d\u0dba\u0dcf\u0db4\u0db1 \u0dc3\u0d82\u0dc0\u0dbb\u0dca\u0db0\u0db1\u0dba \u0d87\u0dad\u0dd4\u0dc5\u0dd4 \u0dc3\u0d82\u0dc0\u0dbb\u0dca\u0db0\u0db1 \u0dc0\u0dca\u200d\u0dba\u0dcf\u0db4\u0dd8\u0dad\u0dd3\u0db1\u0dca \u0d9a\u0dd3\u0db4\u0dba\u0d9a\u0da7 \u0daf\u0dcf\u0dba\u0d9a \u0dc0\u0dd3 \u0d87\u0dad. \u0db8\u0dda \u0d85\u0dad\u0dbb \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0d9a\u0dd8\u0dc2\u0dd2\u0d9a\u0dbb\u0dca\u0db8\u0dba , \u0d9a\u0dd2\u0dbb\u0dd2 \u0db1\u0dd2\u0dc2\u0dca\u0db4\u0dcf\u0daf\u0db1\u0dba \u0dc3\u0dc4 \u0db4\u0dad\u0dbd\u0dca \u0d9a\u0dbb\u0dca\u0db8\u0dcf\u0db1\u0dca\u0dad\u0dba \u0d87\u0dad\u0dd4\u0dc5\u0dd4\u0dc0 \u0dad\u0dc0\u0dad\u0dca \u0d9a\u0dca\u0dc2\u0dda\u0dad\u0dca\u200d\u0dbb \u0d9a\u0dd3\u0db4\u0dba\u0d9a \u0d86\u0dba\u0ddd\u0da2\u0db1 \u0db4\u0dd2\u0dc5\u0dd2\u0db6\u0db3\u0dc0 \u0d95\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0dc0\u0dda \u0d85\u0dc0\u0db0\u0dcf\u0db1\u0dba \u0daf\u0dd0\u0db1\u0da7 \u0dba\u0ddc\u0db8\u0dd4\u0dc0 \u0d87\u0dad\u0dd2 \u0db6\u0dc0 \u0d95\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0dc0\u0dda \u0db4\u0dd2\u0dc4\u0dd2\u0da7\u0dd2 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db8\u0dc4\u0d9a\u0ddc\u0db8\u0dc3\u0dcf\u0dbb\u0dd2\u0dc3\u0dca  \u0d9a\u0dcf\u0dbb\u0dca\u0dba\u0dcf\u0dbd\u0dba \u0db4\u0dc0\u0dc3\u0dba\u0dd2. \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0d95\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0db1\u0dd4 \u0dc3\u0d82\u0da0\u0dcf\u0dbb\u0dba\u0dda \u0daf\u0dd3 \u0daf\u0dca\u0dc0\u0dd2\u0db4\u0dcf\u0dbb\u0dca\u0dc1\u0dca\u0dc0\u0dd3\u0dba \u0dc3\u0db8\u0dca\u0db6\u0db1\u0dca\u0db0\u0dad\u0dcf \u0dc1\u0d9a\u0dca\u0dad\u0dd2\u0db8\u0dad\u0dca \u0d9a\u0dbb\u0db8\u0dd2\u0db1\u0dca \u0d85\u0dc0\u0db6\u0ddd\u0db0\u0dad\u0dcf \u0d9c\u0dd2\u0dc0\u0dd2\u0dc3\u0dd4\u0db8\u0dca \u0d9a\u0dd3\u0db4\u0dba\u0d9a\u0dca \u0daf \u0d85\u0dad\u0dca\u0dc3\u0db1\u0dca \u0dad\u0dd0\u0db6\u0dd3\u0db8\u0da7 \u0db1\u0dd2\u0dba\u0db8\u0dd2\u0dad \u0db6\u0dc0\u0dad\u0dca  \u0db8\u0dc4\u0d9a\u0ddc\u0db8\u0dc3\u0dcf\u0dbb\u0dd2\u0dc3\u0dca  \u0d9a\u0dcf\u0dbb\u0dca\u0dba\u0dcf\u0dbd\u0dba \u0db8\u0d9c\u0dd2\u0db1\u0dca \u0db1\u0dd2\u0d9a\u0dd4\u0dad\u0dca \u0d9a\u0dd9\u0dbb\u0dd4\u0dab \u0db1\u0dd2\u0dc0\u0dda\u0daf\u0db1\u0dba\u0dda  \u0daf\u0dd0\u0d9a\u0dca\u0dc0\u0dd9\u0dba\u0dd2. "},
{"headline": "\u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba : \u0dc3\u0dd0\u0d9a\u0d9a\u0dbb\u0dd4\u0dc0\u0d9a\u0dd4 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7", "date": "2017 \u0db8\u0dd0\u0dba\u0dd2 23", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0dc4\u0dd2\u0daf\u0dd3 \u0d91\u0dbd\u0dca\u0dbd\u0dc0\u0dd6 \u0db8\u0dbb\u0dcf\u0d9c\u0dd9\u0db1 \u0db8\u0dd0\u0dbb\u0dd9\u0db1 \u0db6\u0ddd\u0db8\u0dca\u0db6 \u0db4\u0dca\u200d\u0dbb\u0dc4\u0dcf\u0dbb\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d91\u0d9a\u0dca \u0dc3\u0dd0\u0d9a\u0d9a\u0dbb\u0dd4\u0dc0\u0d9a\u0dd4 \u0daf\u0d9a\u0dd4\u0dab\u0dd4 \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0daf\u0dda\u0dc1\u0dba\u0dda\u0daf\u0dd3 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd0\u0db1\u0dd2\u0dab\u0dd2. \u0d91\u0db8 \u0db4\u0dd4\u0daf\u0dca\u0d9c\u0dbd\u0dba\u0dcf 23 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0d85\u0dba\u0dd9\u0d9a\u0dd4 \u0db6\u0dc0 \u0dc0\u0dcf\u0dbb\u0dca\u0dad\u0dcf \u0dc0\u0dd2\u0dba. \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd0\u0db1\u0dd3\u0db8 \u0daf\u0dd4\u0da7\u0dd4 \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0dc4\u0dd2 \u0d9c\u0dca\u200d\u0dbb\u0dd0\u0dc6\u0dd2\u0d9a\u0dca \u0db1\u0dd2\u0dbb\u0dca\u0db8\u0dcf\u0dab \u0dc1\u0dd2\u0dbd\u0dca\u0db4\u0dd2\u0dba\u0dd9\u0d9a\u0dd4\u0dc0\u0db1 \u0db1\u0dd2\u0d9a\u0dca \u0dba\u0dda\u0da7\u0dca\u0dc3\u0dca, \"\u0db8\u0dcf\u0dbb\u0dca\u0d9c\u0dba \u0d85\u0dba\u0dd2\u0db1\u0dda \u0db1\u0dc0\u0dad\u0dcf \u0dad\u0dd2\u0db6\u0dd4 \u0d9a\u0dc5\u0dd4 \u0db4\u0dcf\u0da7 \u0dc0\u0dd1\u0db1\u0dca \u0dbb\u0dd2\u0dba\u0d9a 6\u0d9a\u0dca \u0dc4\u0ddd 8\u0d9a\u0dca \u0db4\u0db8\u0dab \u0dc0\u0dd6 \u0db4\u0ddc\u0dbd\u0dd2\u0dc3\u0dca \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca \u0db4\u0dd2\u0dbb\u0dd2\u0dc3\u0d9a\u0dca \u0dc4\u0dd2\u0da7\u0dd2\u0dba\u0dcf. \u0d94\u0dc0\u0dd4\u0db1\u0dca \u0db1\u0dd2\u0dbd \u0d87\u0db3\u0dd4\u0db8\u0dd2\u0db1\u0dca \u0dc4\u0dd2\u0da7\u0dd2\u0dba\u0dda \u0db1\u0dd0\u0dc4\u0dd0. \u0db8\u0db8 \u0db8\u0dcf\u0dbb\u0dca\u0d9c\u0dba \u0dc4\u0dbb\u0dc4\u0dcf \u0db8\u0dcf\u0dbb\u0dd4\u0dc0\u0dd9\u0db1\u0d9a\u0ddc\u0da7\u0dba\u0dd2 \u0daf\u0dd0\u0d9a\u0dca\u0d9a\u0dda \u0d85\u0dad\u0dca\u0dc0\u0dbd\u0da7 \u0dc0\u0dd2\u0dbd\u0d82\u0d9c\u0dd4 \u0daf\u0dd0\u0db8\u0dd4 \u0d9a\u0dd9\u0db1\u0dd9\u0d9a\u0dca \u0dc0\u0dcf\u0da9\u0dd2 \u0dc0\u0dd3 \u0dc3\u0dd2\u0da7\u0dd2\u0db1 \u0db6\u0dc0.\" \u0dba\u0dd0\u0dba\u0dd2 \u0db4\u0dd0\u0dc0\u0dc3\u0dd3\u0dba. \u0db6\u0ddd\u0db8\u0dca\u0db6 \u0db4\u0dca\u200d\u0dbb\u0dc4\u0dcf\u0dbb\u0dba\u0dda\u0daf\u0dd3 8 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0dc3\u0dd0\u0dc6\u0dd3 \u0dbb\u0ddd\u0dc3\u0dca \u0dbb\u0dd4\u0dc3\u0ddc\u0dc3\u0dca \u0db1\u0db8\u0dca \u0daf\u0dd0\u0dbb\u0dd2\u0dba\u0daf \u0db8\u0dd2\u0dba\u0d9c\u0ddc\u0dc3\u0dca \u0d87\u0dad\u0dd2 \u0db6\u0dc0 \u0dbd\u0dd0\u0db1\u0dca\u0d9a\u0dc2\u0dba\u0dbb\u0dca \u0db4\u0dca\u200d\u0dbb\u0dcf\u0db1\u0dca\u0dad \u0dc3\u0db7\u0dcf\u0dc0 \u0db4\u0dd0\u0dc0\u0dc3\u0dd3\u0dba. \u0d91\u0dc3\u0dda\u0db8, 18 \u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0dc1\u0dd2\u0dc2\u0dca\u200d\u0dba\u0dcf\u0dc0\u0d9a \u0dc0\u0dd6 \u0da2\u0ddd\u0dbb\u0dca\u0da2\u0dd2\u0db1\u0dcf \u0d9a\u0dbd\u0db1\u0dca\u0da9\u0dbb\u0dca \u0daf \u0db8\u0dd2\u0dba\u0d9c\u0dd2\u0dba \u0d85\u0dba\u0d9c\u0dda \u0dbd\u0dd0\u0dba\u0dd2\u0dc3\u0dca\u0dad\u0dd4\u0dc0\u0da7 \u0d85\u0dba\u0dad\u0dca\u0dc0 \u0dad\u0dd2\u0db6\u0dda. \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba\u0dda\u0daf\u0dd3 22 \u0daf\u0dd9\u0db1\u0dd9\u0d9a\u0dd4 \u0db8\u0dd2\u0dba\u0d9c\u0ddc\u0dc3\u0dca \u0dad\u0dc0\u0dad\u0dca 59 \u0daf\u0dd9\u0db1\u0dd9\u0d9a\u0dca \u0dad\u0dd4\u0dc0\u0dcf\u0dbd \u0dbd\u0dd0\u0db6\u0dd4\u0dc4. "},
{"headline": "\u0db8\u0dd2\u0dba\u0db1\u0dca\u0db8\u0dcf\u0dbb \u0dc4\u0db8\u0dd4\u0daf\u0dcf\u0dc0 \u0d85\u0db4\u0dbb\u0dcf\u0db0 \u0da0\u0ddd\u0daf\u0db1\u0dcf \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dbb\u0dba\u0dd2", "date": "2017 \u0db8\u0dd0\u0dba\u0dd2 23", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db8\u0dd2\u0dba\u0db1\u0dca\u0db8\u0dcf\u0dbb \u0dc4\u0db8\u0dd4\u0daf\u0dcf\u0dc0 \u0dc3\u0dd2\u0dba \u0dc4\u0db8\u0dd4\u0daf\u0dcf \u0db7\u0da7\u0dba\u0db1\u0dca \u0dc0\u0dd2\u0dc3\u0dd2\u0db1\u0dca \u0dc3\u0dca\u0dad\u0dca\u200d\u0dbb\u0dd3 \u0daf\u0dd6\u0dc2\u0dab \u0dc3\u0dc4 \u0db8\u0db1\u0dd4\u0dc2\u0dca\u200d\u0dba \u0d9d\u0dcf\u0dad\u0db1 \u0dc3\u0dd2\u0daf\u0dd4 \u0d9a\u0dbb\u0db1\u0dd4 \u0dbd\u0dd0\u0db6 \u0d87\u0dad\u0dd2 \u0db6\u0dc0\u0da7 \u0d91\u0dbd\u0dca\u0dbd \u0dc0\u0db1 \u0da0\u0ddd\u0daf\u0db1\u0dcf  \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dbb\u0dba\u0dd2. \u0db4\u0dc3\u0dd4\u0d9c\u0dd2\u0dba \u0dc0\u0dc3\u0dbb\u0dda \u0daf\u0dd3 \u0dbb\u0ddd\u0dc4\u0dd2\u0db1\u0dca\u0d9c\u0dca\u200d\u0dba\u0dcf \u0db8\u0dd4\u0dc3\u0dca\u0dbd\u0dd2\u0db8\u0dca \u0da2\u0dcf\u0dad\u0dd2\u0d9a\u0dba\u0db1\u0dca  \u0db6\u0dc4\u0dd4\u0dad\u0dbb\u0dba\u0d9a\u0dca \u0dc0\u0dd9\u0dc3\u0dd9\u0db1 \"\u0dbb\u0d9a\u0dcf\u0dba\u0dd2\u0db1\u0dca\" \u0db4\u0dca\u200d\u0dbb\u0dcf\u0db1\u0dca\u0dad\u0dba\u0dda \u0d9a\u0dc5 \u0dc0\u0dd0\u0da7\u0dbd\u0dd3\u0db8\u0d9a \u0daf\u0dd3 \u0db8\u0dd2\u0dba\u0db1\u0dca\u0db8\u0dcf\u0dbb \u0dc4\u0db8\u0dd4\u0daf\u0dcf \u0db7\u0da7\u0dba\u0db1\u0dca \u0dc0\u0dd2\u0dc3\u0dd2\u0db1\u0dca \u0d89\u0dc4\u0dad \u0d9a\u0dd3 \u0d85\u0db4\u0dbb\u0dcf\u0db0 \u0dc3\u0dd2\u0daf\u0dd4 \u0d9a\u0dbb\u0db1\u0dd4 \u0dbd\u0dd0\u0db6 \u0d87\u0dad\u0dd2 \u0db6\u0dc0\u0da7 \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd3\u0db1\u0dca\u0d9c\u0dda \u0dc3\u0d82\u0dc0\u0dd2\u0db0\u0dcf\u0db1\u0dba \u0da0\u0ddd\u0daf\u0db1\u0dcf \u0d9a\u0dbb\u0dba\u0dd2. \u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db4\u0dbb\u0dd3\u0d9a\u0dca\u0dc2\u0dab\u0dba\u0d9a\u0dca \u0dc3\u0dd2\u0daf\u0dd4\u0d9a\u0dc5 \u0db8\u0dd2\u0dba\u0db1\u0dca\u0db8\u0dcf\u0dbb \u0dc4\u0db8\u0dd4\u0daf\u0dcf\u0dc0 \u0db4\u0dc0\u0dc3\u0db1\u0dca\u0db1\u0dda \u0d91\u0db8 \u0da0\u0ddd\u0daf\u0db1\u0dcf \"\u0d85\u0dc3\u0dad\u0dca\u200d\u0dba \u0dc3\u0dc4 \u0db1\u0dd2\u0dbb\u0dca\u0db8\u0dcf\u0dab\u0dba \u0d9a\u0dbb\u0db1 \u0dbd\u0daf\" \u0d92\u0dc0\u0dcf \u0db6\u0dc0\u0dba.   \u0d9c\u0db8\u0dca\u0dc0\u0dcf\u0dc3\u0dd3\u0db1\u0dca \u0dad\u0dd4\u0db1\u0dca\u0daf\u0dc4\u0dc3\u0d9a\u0dca \u0dc3\u0dc4 \u0dc4\u0db8\u0dd4\u0daf\u0dcf \u0dc3\u0dcf\u0db8\u0dcf\u0da2\u0dd2\u0d9a\u0dba\u0db1\u0dca \u0d91\u0d9a\u0dc3\u0dd2\u0dba \u0d85\u0dc3\u0dd6 \u0dc4\u0dad\u0dbb \u0daf\u0dd9\u0db1\u0dd9\u0d9a\u0dd4\u0d9c\u0dd9\u0db1\u0dca \u0d91\u0dc4\u0dd2\u0daf\u0dd3 \u0db4\u0dca\u200d\u0dbb\u0d9a\u0dcf\u0dc1 \u0dbd\u0db6\u0dcf \u0d9c\u0dad\u0dca \u0db6\u0dc0\u0dad\u0dca \u0db8\u0dd2\u0dba\u0db1\u0dca\u0db8\u0dcf\u0dbb \u0dc4\u0db8\u0dd4\u0daf\u0dcf\u0dc0 \u0db4\u0dc0\u0dc3\u0dba\u0dd2. \u0db4\u0ddc\u0dbd\u0dd2\u0dc3\u0dca \u0db8\u0dd4\u0dbb\u0db4\u0ddc\u0dbd\u0d9a\u0da7 \u0d91\u0dbd\u0dca\u0dbd \u0dc0\u0dd6 \u0db4\u0dca\u200d\u0dbb\u0dc4\u0dcf\u0dbb\u0dba\u0d9a\u0dd2\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0db8\u0dd2\u0dba\u0db1\u0dca\u0db8\u0dcf\u0dbb \u0dba\u0dd4\u0daf \u0dc4\u0db8\u0dd4\u0daf\u0dcf\u0dc0 \u0dc3\u0ddd\u0daf\u0dd2\u0dc3\u0dd2 \u0db8\u0dd9\u0dc4\u0dd9\u0dba\u0dd4\u0db8\u0d9a\u0dca \u0daf\u0dd2\u0dba\u0dad\u0dca \u0d9a\u0dd2\u0dbb\u0dd3\u0db8\u0dad\u0dca \u0dc3\u0db8\u0d9c \u0dbb\u0ddd\u0dc4\u0dd2\u0db1\u0dca\u0d9c\u0dca\u200d\u0dba\u0dcf \u0db8\u0dd4\u0dc3\u0dca\u0dbd\u0dd2\u0db8\u0dca \u0dc0\u0dd0\u0dc3\u0dd2\u0dba\u0db1\u0dca \u0dc4\u0dd0\u0da7 \u0db4\u0db1\u0dca\u0daf\u0dc4\u0dc3\u0d9a\u0da7 \u0d86\u0dc3\u0db1\u0dca\u0db1 \u0db4\u0dd2\u0dbb\u0dd2\u0dc3\u0d9a\u0dca \u0db6\u0d82\u0d9c\u0dca\u0dbd\u0dcf\u0daf\u0dda\u0dc1\u0dba \u0dc0\u0dd9\u0dad \u0db4\u0dc5\u0dcf \u0d9c\u0dd2\u0dba\u0dc4. \u0d95\u0dc3\u0dca\u0da7\u0dca\u200d\u0dbb\u0dda\u0dbd\u0dd2\u0dba\u0dcf\u0dc0 \u0db6\u0dbd\u0dcf \u0dba\u0dcf\u0db8\u0da7 \u0d8b\u0dad\u0dca\u0dc3\u0dcf\u0dc4 \u0daf\u0dbb\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0daf\u0dd3 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db8\u0dd4\u0dc4\u0dd4\u0daf\u0dd4 \u0dad\u0dd3\u0dbb\u0dba\u0da7 \u0d87\u0dad\u0dd4\u0dc5\u0dd4 \u0dc0\u0dd6 \u0dbb\u0ddd\u0dc4\u0dd2\u0db1\u0dca\u0d9c\u0dca\u200d\u0dba\u0dcf \u0db8\u0dd4\u0dc3\u0dca\u0dbd\u0dd2\u0db8\u0dca \u0da2\u0dcf\u0dad\u0dd2\u0d9a\u0dba\u0db1\u0dca 30 \u0daf\u0dd9\u0db1\u0dd9\u0d9a\u0dd4 \u0db4\u0dc3\u0dd4\u0d9c\u0dd2\u0dba \u0d85\u0db4\u0dca\u200d\u0dbb\u0dda\u0dbd\u0dca 30 \u0dc0\u0dd9\u0db1\u0dd2 \u0daf\u0dd2\u0db1 \u0d9a\u0db1\u0dca\u0d9a\u0dc3\u0db1\u0dca\u0dad\u0dd4\u0dbb\u0dda \u0d86\u0dc3\u0db1\u0dca\u0db1 \u0db8\u0dd4\u0dc4\u0dd4\u0daf\u0dda\u0daf\u0dd3 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db1\u0dcf\u0dc0\u0dd2\u0d9a \u0dc4\u0db8\u0dd4\u0daf\u0dcf\u0dc0 \u0dc0\u0dd2\u0dc3\u0dd2\u0db1\u0dca \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dd4 \u0dbd\u0dd0\u0db6\u0dd2\u0dab.   \u0dad\u0db8\u0db1\u0dca \u0d91\u0d9a\u0dca\u0dc3\u0dad\u0dca  (IOM) \u0db4\u0dcf\u0dbd\u0db1\u0dba \u0dba\u0da7\u0dad\u0da7 \u0db4\u0dad\u0dca\u0d9a\u0dbb\u0db1 \u0db8\u0dd9\u0db1\u0dca \u0d91\u0db8 \u0db4\u0dd2\u0dbb\u0dd2\u0dc3 \u0db4\u0dc3\u0dd4\u0d9c\u0dd2\u0dba\u0daf\u0dcf \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2\u0dba\u0dc4. \u0d9a\u0dd9\u0dc3\u0dda\u0dc0\u0dd4\u0dc0\u0daf, \u0dba\u0dad\u0dd4\u0dbb\u0dd4\u0db4\u0dd0\u0daf\u0dd2\u0dba\u0d9a\u0dca \u0dc3\u0ddc\u0dbb\u0d9a\u0db8\u0dca \u0d9a\u0dd2\u0dbb\u0dd3\u0db8 \u0dc3\u0dc4 \u0d9c\u0dd2\u0db1\u0dca\u0db1\u0d9a\u0dca \u0db8\u0dd0\u0da9 \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8\u0da7 \u0d85\u0dc3\u0db8\u0dad\u0dca \u0dc0\u0dd3\u0db8 \u0dc4\u0dda\u0dad\u0dd4\u0dc0\u0dd9\u0db1\u0dca \u0d9c\u0dd0\u0db8\u0dd2\u0dba\u0db1\u0dca\u0da7 \u0db4\u0dc4\u0dbb \u0daf\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0da0\u0ddd\u0daf\u0db1\u0dcf \u0d91\u0dbd\u0dca\u0dbd \u0dc0\u0dd6 \u0dc4\u0db8\u0dd4\u0daf\u0dcf \u0dc3\u0dcf\u0db8\u0dcf\u0da2\u0dd2\u0d9a\u0dba\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0dad\u0db8\u0db1\u0dca \u0dc0\u0dd2\u0db1\u0dba \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c \u0d9c\u0dad\u0dca \u0db6\u0dc0 \u0db8\u0dda \u0d85\u0dad\u0dbb  \u0db8\u0dd2\u0dba\u0db1\u0dca\u0db8\u0dcf\u0dbb \u0db4\u0ddc\u0dbd\u0dd2\u0dc3\u0dd2\u0dba \u0db4\u0dc0\u0dc3\u0dba\u0dd2. \u0db8\u0dd2\u0dba\u0db1\u0dca\u0db8\u0dcf\u0dbb\u0dba\u0dda \u0dbb\u0ddd\u0dc4\u0dd2\u0db1\u0dca\u0d9c\u0dca\u200d\u0dba\u0dcf \u0db8\u0dd4\u0dc3\u0dca\u0dbd\u0dd2\u0db8\u0dca\u0dc0\u0dbb\u0dd4\u0db1\u0dca \u0dc3\u0dc4 \u0d91\u0dbb\u0da7 \u0db6\u0dc4\u0dd4\u0dad\u0dbb\u0dba \u0dc0\u0db1 \u0db6\u0dde\u0daf\u0dca\u0db0 \u0db4\u0dca\u200d\u0dbb\u0da2\u0dcf\u0dc0 \u0d85\u0dad\u0dbb \u0dc0\u0dc3\u0dbb \u0d9c\u0dab\u0db1\u0dcf\u0dc0\u0d9a \u0dad\u0dd2\u0dc3\u0dca\u0dc3\u0dda \u0d9c\u0dd0\u0da7\u0dd4\u0db8\u0dca \u0dc0\u0dbb\u0dca\u0db0\u0db1\u0dba \u0dc0\u0dd9\u0db8\u0dd2\u0db1\u0dca \u0db4\u0dc0\u0dad\u0dd3. \u0db8\u0dd2\u0dba\u0db1\u0dca\u0db8\u0dcf\u0dbb\u0dba \u0dad\u0dd4\u0dc5 \u0dbb\u0ddd\u0dc4\u0dd2\u0db1\u0dca\u0d9c\u0dca\u200d\u0dba\u0dcf \u0db4\u0dca\u200d\u0dbb\u0da2\u0dcf\u0dc0 \u0dc3\u0dbd\u0d9a\u0db1\u0dd4 \u0dbd\u0db6\u0db1\u0dca\u0db1\u0dda \u0db6\u0d82\u0d9c\u0dca\u0dbd\u0dcf\u0daf\u0dda\u0dc1\u0dba\u0dd9\u0db1\u0dca \u0db4\u0dd0\u0db8\u0dd2\u0dab\u0dd2 \u0db1\u0dd3\u0dad\u0dd2 \u0dc0\u0dd2\u0dbb\u0ddd\u0db0\u0dd3 \u0dc3\u0d82\u0d9a\u0dca\u200d\u0dbb\u0db8\u0dab\u0dd2\u0d9a\u0dba\u0db1\u0dca \u0dbd\u0dd9\u0dc3\u0dba. \u0d94\u0dc0\u0dd4\u0dc4\u0dd4  \u0d91\u0dbb\u0da7 \u0dbb\u0da2\u0dba\u0dda \u0d86\u0dba\u0dad\u0db1 \u0dc3\u0dc4 \u0db4\u0ddc\u0daf\u0dd4 \u0da2\u0db1\u0dad\u0dcf\u0dc0 \u0d85\u0dad\u0dbb\u0dad\u0dca \u0dc0\u0dd9\u0db1\u0dc3\u0dca\u0d9a\u0db8\u0dca \u0d9a\u0dd2\u0dbb\u0dd3\u0db8\u0da7  \u0dbd\u0d9a\u0dca\u0dc0\u0dd9\u0dad\u0dd2. \u0db8\u0dd2\u0dba\u0db1\u0dca\u0db8\u0dcf\u0dbb\u0dba\u0dda 2012 \u0dc0\u0dc3\u0dbb\u0dda \u0d87\u0dad\u0dd2 \u0dc0\u0dd6 \u0db4\u0dca\u200d\u0dbb\u0da0\u0dab\u0dca\u0da9 \u0d9a\u0dca\u200d\u0dbb\u0dd2\u0dba\u0dcf \u0dc4\u0dda\u0dad\u0dd4\u0dc0\u0dd9\u0db1\u0dca \u0dbb\u0ddd\u0dc4\u0dd2\u0db1\u0dca\u0d9c\u0dca\u200d\u0dba\u0dcf \u0dc0\u0dd0\u0dc3\u0dd2\u0dba\u0db1\u0dca \u0daf\u0dc3 \u0daf\u0dc4\u0dc3\u0dca \u0d9c\u0dab\u0db1\u0d9a\u0dca  \u0dad\u0dc0\u0db8\u0dad\u0dca \u0d85\u0db1\u0dcf\u0dae \u0d9a\u0db3\u0dc0\u0dd4\u0dbb\u0dd4\u0dc0\u0dbd \u0dc0\u0dd9\u0dc3\u0dd9\u0dad\u0dd2. "},
{"headline": "\u0d85\u0dbd\u0dd2 \u0daf\u0da9\u0dba\u0db8\u0da7 \u0d85\u0dbd\u0dd2 \u0daf\u0dac\u0dd4\u0dc0\u0db8\u0d9a\u0dca", "date": "2017 \u0db8\u0dd0\u0dba\u0dd2 22", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc0\u0dd8\u0dad\u0dca\u0dad\u0dd3\u0dba \u0daf\u0da9\u0dba\u0db8\u0dca\u0d9a\u0dbb\u0dd4\u0dc0\u0dd9\u0d9a\u0dd4\u0d9c\u0dda \u0dc0\u0dd9\u0da9\u0dd2 \u0db4\u0dc4\u0dbb \u0d9a\u0dd1 \u0dc0\u0db1 \u0d85\u0dbd\u0dd2\u0dba\u0dd9\u0d9a\u0dd4 \u0dc0\u0dd2\u0dc3\u0dd2\u0db1\u0dca \u0d91\u0db8 \u0daf\u0da9\u0dba\u0d9a\u0dca\u0d9a\u0dbb\u0dd4 \u0db4\u0dcf\u0d9c\u0dcf \u0db8\u0dbb\u0dcf \u0daf\u0db8\u0dcf \u0d87\u0dad\u0dd2 \u0db6\u0dc0 \u0daf\u0d9a\u0dd4\u0dab\u0dd4 \u0d85\u0db4\u0dca\u200d\u0dbb\u0dd2\u0d9a\u0dcf\u0dc0\u0dd9\u0db1\u0dca \u0dc0\u0dcf\u0dbb\u0dca\u0dad\u0dcf \u0dc0\u0dda. \u0dc0\u0dd2\u0db1\u0ddd\u0daf\u0dcf\u0dc3\u0dca\u0dc0\u0dcf\u0daf\u0dba \u0dc3\u0db3\u0dc4\u0dcf \u0daf\u0da9\u0dba\u0db8\u0dda \u0dba\u0dd9\u0daf\u0dd9\u0db1\u0dca\u0db1\u0db1\u0dca\u0da7 \u0dc3\u0dda\u0dc0\u0dba \u0dbd\u0db6\u0dcf \u0daf\u0dd9\u0db1 \u0da7\u0dd2\u0dba\u0dd4\u0db1\u0dd2\u0dc3\u0dca \u0db6\u0ddd\u0dad\u0dcf\u0d9c\u0dda \u0db8\u0d9c \u0db4\u0dd9\u0db1\u0dca\u0dc0\u0dd3\u0db8 \u0d87\u0dad\u0dd2\u0dc0 \u0dc3\u0dd2\u0db8\u0dca\u0db6\u0dcf\u0db6\u0dca\u0dc0\u0dda \u0dc0\u0db1\u0dba\u0d9a \u0d9c\u0db8\u0db1\u0dca \u0d9c\u0dad\u0dca \u0d9a\u0dab\u0dca\u0da9\u0dcf\u0dba\u0db8 \u0dc0\u0dd9\u0dad \u0dc0\u0dd9\u0da9\u0dd2 \u0d9a\u0dd1 \u0d87\u0dad\u0dd2\u0db1\u0dca\u0db1 \u0d9a\u0da9\u0dcf \u0dc0\u0dd0\u0daf\u0dd3 \u0d87\u0dad\u0dd2 \u0db6\u0dc0 'The Netwerk24' \u0db4\u0dd4\u0dc0\u0dad\u0dca \u0d86\u0dba\u0dad\u0db1\u0dba \u0db4\u0dc0\u0dc3\u0dba\u0dd2. \u0dc0\u0dd9\u0da9\u0dd2 \u0db4\u0dc4\u0dbb \u0daf\u0dbb\u0dcf \u0d9c\u0db1\u0dd2\u0db8\u0dd2\u0db1\u0dca \u0daf\u0da9\u0dba\u0db8\u0dca\u0d9a\u0dbb\u0dd4 \u0dc0\u0dd9\u0dad \u0db4\u0dd0\u0db8\u0dd2\u0dab\u0dd2 \u0d87\u0dad\u0dd2\u0db1\u0dca\u0db1 \u0db8\u0dd0\u0dbb\u0dd3 \u0dc0\u0dd0\u0da7\u0dd3\u0db8\u0da7 \u0db4\u0dd9\u0dbb \u0dc3\u0dd2\u0dba \u0dc4\u0ddc\u0dac\u0dba\u0dd9\u0db1\u0dca \u0d94\u0dc4\u0dd4 \u0d8b\u0dc3\u0dca\u0dc3\u0dcf \u0db4\u0dcf\u0d9c\u0dcf \u0db8\u0dbb\u0dcf \u0daf\u0db8\u0dcf \u0d87\u0dad\u0dd2 \u0db6\u0dc0 \u0dc0\u0dcf\u0dbb\u0dca\u0dad\u0dcf \u0dc0\u0dda. \u0daf\u0da9\u0dba\u0db8\u0dca\u0d9a\u0dbb\u0dd4 \u0db8\u0dbb\u0dab\u0dba\u0da7 \u0db4\u0dad\u0dca \u0dc0\u0dd3 \u0d87\u0dad\u0dca\u0dad\u0dda \u0dc3\u0dd2\u0db8\u0dca\u0db6\u0dcf\u0db6\u0dca\u0dc0\u0dda '\u0dc4\u0dc0\u0dcf\u0db1\u0dd2\u0d9c\u0dd2' \u0da2\u0dcf\u0dad\u0dd2\u0d9a \u0d8b\u0daf\u0dca\u200d\u0dba\u0dcf\u0db1\u0dba \u0d86\u0dc3\u0db1\u0dca\u0db1\u0dba\u0dda \u0dad\u0dc0\u0dad\u0dca \u0daf\u0da9\u0dba\u0db8\u0dca\u0d9a\u0dbb\u0dd4\u0dc0\u0db1\u0dca \u0db4\u0dd2\u0dbb\u0dd2\u0dc3\u0d9a\u0da7 \u0db8\u0d9c \u0db4\u0dd9\u0db1\u0dca\u0dc0\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0daf\u0dd3\u0dba.  2015 \u0dc0\u0dc3\u0dbb\u0dda \u0d91\u0db8 \u0dc0\u0db1\u0ddd\u0daf\u0dca\u200d\u0dba\u0dcf\u0db1\u0dba \u0dad\u0dd4\u0dc5 \u0daf\u0dd3 \u0daf\u0da9\u0dba\u0d9a\u0dca\u0d9a\u0dbb\u0dd4\u0dc0\u0dd9\u0d9a\u0dd4 \u0dc0\u0dd2\u0dc3\u0dd2\u0db1\u0dca \u0dc3\u0dd9\u0dc3\u0dd2\u0dbd\u0dca \u0db1\u0db8\u0dd0\u0dad\u0dd2 \u0dc3\u0dd2\u0d82\u0dc4\u0dba\u0dcf \u0db8\u0dbb\u0dcf \u0daf\u0db8\u0db1\u0dd4 \u0dbd\u0dd0\u0db6\u0dd6 \u0d85\u0dad\u0dbb \u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dbd\u0ddc\u0dc0 \u0db4\u0dd4\u0dbb\u0dcf \u0dc1\u0ddd\u0d9a\u0dba \u0db4\u0dc5 \u0dc0\u0dd2\u0dba. \u0db8\u0dbb\u0dab\u0dba\u0da7 \u0db4\u0dad\u0dca \u0da7\u0dd2\u0dba\u0dd4\u0db1\u0dd2\u0dc3\u0dca \u0db6\u0ddd\u0dad\u0dcf \u0db4\u0dc3\u0dca \u0daf\u0dbb\u0dd4 \u0db4\u0dd2\u0dba\u0dd9\u0d9a\u0dd2. "},
{"headline": "\u0da2\u0dda\u0db8\u0dca\u0dc3\u0dca \u0db6\u0ddc\u0db1\u0dca\u0da9\u0dca \u0db1\u0dc5\u0dd4 \u0dbb\u0ddc\u0da2\u0dbb\u0dca \u0db8\u0dd4\u0dc0\u0dbb\u0dca \u0dc3\u0db8\u0dd4\u0d9c\u0db1\u0dd3", "date": "2017 \u0db8\u0dd0\u0dba\u0dd2 23", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0da2\u0dda\u0db8\u0dca\u0dc3\u0dca \u0db6\u0ddc\u0db1\u0dca\u0da9\u0dca \u0da0\u0dbb\u0dd2\u0dad\u0dba\u0da7 \u0db4\u0dab\u0daf\u0dd4\u0db1\u0dca \u0dbd\u0ddd\u0d9a \u0db4\u0dca\u200d\u0dbb\u0d9a\u0da7 \u0dc4\u0ddc\u0dbd\u0dd2\u0dc0\u0dd4\u0da9\u0dca \u0db1\u0dc5\u0dd4 \u0dc1\u0dca\u200d\u0dbb\u0dd3\u0db8\u0dad\u0dca \u0dbb\u0ddc\u0da2\u0dbb\u0dca \u0db8\u0dd4\u0dc0\u0dbb\u0dca \u0daf\u0dd2\u0dc0\u0dd2\u0dba\u0dd9\u0db1\u0dca \u0dc3\u0db8\u0dd4\u0d9c\u0dad\u0dca \u0db6\u0dc0 \u0d94\u0dc4\u0dd4\u0d9c\u0dda \u0db4\u0dc0\u0dd4\u0dbd\u0dda \u0da5\u0dcf\u0dad\u0dd3\u0dc4\u0dd4 \u0db1\u0dd2\u0dc0\u0dda\u0daf\u0db1\u0dba \u0d9a\u0dbb\u0dad\u0dd2. \u0db8\u0dd2\u0dba \u0dba\u0db1 \u0dc0\u0dd2\u0da7 \u0d94\u0dc4\u0dd4 89\u0dc0\u0dd0\u0db1\u0dd2 \u0dc0\u0dd2\u0dba\u0dda \u0db4\u0dc3\u0dd4\u0dc0\u0dd2\u0dba. \u0da2\u0dda\u0db8\u0dca\u0dc3\u0dca \u0db6\u0ddc\u0db1\u0dca\u0da9\u0dca \u0dc0\u0dd8\u0dad\u0dcf\u0db1\u0dca\u0dad \u0db8\u0dcf\u0dbd\u0dcf\u0dc0\u0dda Live and Let Die \u0dc3\u0dc4 The Spy Who Loved Me \u0d87\u0dad\u0dd4\u0dc5\u0dd4 \u0da0\u0dd2\u0dad\u0dca\u200d\u0dbb\u0db4\u0da7 \u0dc4\u0dad\u0d9a \u0db4\u0dca\u200d\u0dbb\u0db0\u0dcf\u0db1 \u0da0\u0dbb\u0dd2\u0dad\u0dba \u0dbb\u0d9f \u0daf\u0d9a\u0dca\u0dc0\u0db1\u0dd4 \u0dbd\u0dd0\u0db6\u0dd4\u0dc0\u0dda \u0dc1\u0dca\u200d\u0dbb\u0dd3\u0db8\u0dad\u0dca \u0dbb\u0ddc\u0da2\u0dbb\u0dca \u0db8\u0dd4\u0dc0\u0dbb\u0dca \u0dc0\u0dd2\u0dc3\u0dd2\u0db1\u0dd2. \u0db4\u0dc0\u0dd4\u0dbd\u0dda \u0da5\u0dcf\u0dad\u0dd3\u0db1\u0dca \u0da7\u0dca\u0dc0\u0dd2\u0da7\u0dbb\u0dca \u0db4\u0dab\u0dd2\u0dc0\u0dd2\u0da9\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db8\u0dd2\u0db1\u0dca \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \"\u0db4\u0dd2\u0dc5\u0dd2\u0d9a\u0dcf\u0dc0 \u0dc3\u0db8\u0d9f \u0d9a\u0dd9\u0da7\u0dd2 \u0dc3\u0dc4 \u0db1\u0dd2\u0dbb\u0dca\u0db7\u0dd3\u0dad \u0dc3\u0da7\u0db1\u0d9a\u0dd2\u0db1\u0dca\" \u0db4\u0dc3\u0dd4 \u0d94\u0dc4\u0dd4 \u0daf\u0dd2\u0dc0\u0dd2\u0dba\u0dd9\u0db1\u0dca \u0dc3\u0db8\u0dd4\u0d9c\u0dad\u0dca \u0db6\u0dc0 \u0dba.  "},
{"headline": "\u0db8\u0dad\u0dca\u0db4\u0dd0\u0db1\u0da7 \u0dc4\u0dd4\u0dbb\u0dd4 \u0dc3\u0dca\u0dad\u0dca\u200d\u0dbb\u0dd2\u0dba\u0da7 \u0db4\u0dab\u0dd2\u0dc0\u0dd2\u0da9\u0dba\u0d9a\u0dca", "date": "2017 \u0db8\u0dd0\u0dba\u0dd2 23", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db8\u0dad\u0dca\u0db4\u0dd0\u0db1\u0dca \u0db4\u0dcf\u0db1\u0dba\u0da7 \u0dc4\u0dd4\u0dbb\u0dd4 \u0d9a\u0dcf\u0db1\u0dca\u0dad\u0dcf\u0dc0\u0db1\u0dca\u0da7 \u0db4\u0dd2\u0dba\u0dba\u0dd4\u0dbb\u0dd4 \u0db4\u0dd2\u0dc5\u0dd2\u0d9a\u0dcf \u0dc0\u0dd0\u0dc5\u0db3\u0dd3\u0db8\u0dda \u0d85\u0dc0\u0daf\u0dcf\u0db1\u0db8 \u0d89\u0dc4\u0dc5 \u0db6\u0dc0 \u0db1\u0dc0\u0dad\u0db8 \u0db4\u0dbb\u0dca\u0dba\u0dda\u0dc2\u0dab\u0dba\u0d9a\u0dd2\u0db1\u0dca \u0dad\u0dc0\u0daf\u0dd4\u0dbb\u0da7\u0dad\u0dca \u0dc3\u0db1\u0dcf\u0dae \u0dc0\u0dd9\u0dba\u0dd2. \u0db4\u0dd2\u0dc5\u0dd2\u0d9a\u0dcf \u0db4\u0dbb\u0dca\u0dba\u0dda\u0dc2\u0dab \u0dc3\u0db3\u0dc4\u0dcf\u0dc0\u0db1 \u0dbd\u0ddd\u0d9a \u0d85\u0dbb\u0db8\u0dd4\u0daf\u0dbd \u0db1\u0dd2\u0d9a\u0dd4\u0dad\u0dca\u0d9a\u0dc5 \u0dc0\u0dcf\u0dbb\u0dca\u0dad\u0dcf\u0dc0\u0dda \u0dc3\u0db3\u0dc4\u0db1\u0dca \u0dc0\u0db1\u0dca\u0db1\u0dda \u0daf\u0dd2\u0db1\u0d9a\u0da7 \u0dc0\u0dba\u0dd2\u0db1\u0dca \u0dc0\u0dd3\u0daf\u0dd4\u0dbb\u0dd4 \u0db7\u0dcf\u0d9c\u0dba\u0d9a\u0dca \u0dc4\u0ddd \u0db6\u0dd3\u0dbb \u0d9a\u0dd4\u0da9\u0dcf \u0db4\u0dca\u200d\u0dbb\u0db8\u0dcf\u0dab\u0dba\u0d9a\u0dca \u0db4\u0dcf\u0db1\u0dba \u0d9a\u0dd2\u0dbb\u0dd3\u0db8\u0dd9\u0db1\u0dca \u0db4\u0dc0\u0dcf \u0db4\u0dd2\u0dba\u0dba\u0dd4\u0dbb\u0dd4 \u0db4\u0dd2\u0dc5\u0dd2\u0d9a\u0dcf \u0dc0\u0dd0\u0dc5\u0db3\u0dd3\u0db8\u0dda \u0d85\u0dc0\u0daf\u0dcf\u0db1\u0db8 \u0d89\u0dc4\u0dc5 \u0dba\u0db1 \u0db6\u0dc0\u0dba. \u0db1\u0db8\u0dd4\u0dad\u0dca \u0dc1\u0dcf\u0dbb\u0dd3\u0dbb\u0dd2\u0d9a \u0dc0\u0dca\u200d\u0dba\u0dcf\u0dba\u0dcf\u0db8 \u0dad\u0dd3\u0dc0\u0dca\u200d\u0dbb \u0dbd\u0dd9\u0dc3 \u0dc3\u0dd2\u0daf\u0dd4\u0d9a\u0dd2\u0dbb\u0dd3\u0db8 \u0db8\u0d9c\u0dd2\u0db1\u0dca \u0d85\u0dc0\u0daf\u0dcf\u0db1\u0db8 \u0d85\u0da9\u0dd4\u0d9a\u0dbb\u0d9c\u0dad \u0dc4\u0dd0\u0d9a\u0dd2 \u0db6\u0dc0\u0daf \u0db8\u0dd9\u0db8 \u0db4\u0dbb\u0dca\u0dba\u0dda\u0dc2\u0dab\u0dba \u0dad\u0dd4\u0dc5\u0dd2\u0db1\u0dca \u0dc3\u0db1\u0dcf\u0dae\u0dc0\u0dd3 \u0dad\u0dd2\u0db6\u0dda. \u0d9a\u0dcf\u0db1\u0dca\u0dad\u0dcf\u0dc0\u0db1\u0dca \u0db8\u0dd2\u0dbd\u0dd2\u0dba\u0db1 \u0daf\u0ddc\u0dc5\u0dc4\u0d9a\u0d9c\u0dda \u0dc0\u0ddb\u0daf\u0dca\u200d\u0dba \u0dc0\u0dcf\u0dbb\u0dca\u0dad\u0dcf \u0db4\u0daf\u0db1\u0db8\u0dca \u0d9a\u0dbb\u0d9c\u0db1\u0dd2\u0db8\u0dd2\u0db1\u0dca \u0dc3\u0dd2\u0daf\u0dd4 \u0d9a\u0dbb\u0db1 \u0dbd\u0daf \u0d85\u0db0\u0dca\u200d\u0dba\u0dba\u0db1\u0dba\u0db1\u0dca \u0dc3\u0dd2\u0dba\u0dba\u0d9a\u0da7 \u0d85\u0db0\u0dd2\u0d9a \u0db4\u0dca\u200d\u0dbb\u0db8\u0dcf\u0dab\u0dba\u0d9a\u0dca \u0db8\u0dd9\u0db8 \u0db1\u0dc0 \u0db4\u0dbb\u0dca\u0dba\u0dda\u0dc2\u0dab\u0dba \u0dc3\u0db3\u0dc4\u0dcf \u0dba\u0ddc\u0daf\u0dcf \u0d9c\u0dd9\u0db1 \u0d87\u0dad. \u0d9a\u0dd9\u0dc3\u0dda \u0db1\u0db8\u0dd4\u0dad\u0dca \u0dc0\u0dd2\u0daf\u0dca\u200d\u0dba\u0dcf\u0da5\u0dba\u0db1\u0dca \u0db4\u0dc0\u0dc3\u0db1\u0dca\u0db1\u0dda \u0db4\u0dd2\u0dc5\u0dd2\u0d9a\u0dcf\u0dc0\u0d9a\u0dca \u0d87\u0dad\u0dd2\u0dc0\u0dd3\u0db8 \u0dc3\u0db3\u0dc4\u0dcf \u0dc1\u0dbb\u0dd3\u0dbb\u0dba\u0dda \u0dc4\u0ddd\u0dbb\u0dca\u0db8\u0ddd\u0db1 \u0db8\u0da7\u0dca\u0da7\u0db8, \u0da2\u0dd3\u0dc0\u0db1 \u0dc1\u0ddb\u0dbd\u0dd2\u0dba \u0dc3\u0dc4 \u0dc0\u0dd9\u0db1\u0dad\u0dca \u0dc3\u0dde\u0d9b\u0dca\u200d\u0dba\u0db8\u0dba \u0d9c\u0dd0\u0da7\u0dc5\u0dd4 \u0dc0\u0dd0\u0db1\u0dd2 \u0dc0\u0dd2\u0dc0\u0dd2\u0db0\u0dcf\u0d9a\u0dcf\u0dbb \u0dc4\u0dda\u0dad\u0dd4\u0db1\u0dca \u0db6\u0dbd\u0db4\u0dcf\u0db1 \u0db6\u0dc0\u0dba. \u0dad\u0db8 \u0db4\u0dc0\u0dd4\u0dbd\u0dda \u0da5\u0dcf\u0dad\u0dd3\u0db1\u0dca\u0da7 \u0db4\u0dd2\u0dba\u0dba\u0dd4\u0dbb\u0dd4 \u0db4\u0dd2\u0dc5\u0dd2\u0d9a\u0dcf \u0dc0\u0dd0\u0dc5\u0db3\u0dd3 \u0d87\u0dad\u0dca\u0db1\u0db8\u0dca, \u0db8\u0dcf\u0dc3\u0dca\u0dc1\u0dd4\u0daf\u0dca\u0db0\u0dd2\u0dba \u0db1\u0dad\u0dbb\u0dc0\u0dd3\u0db8\u0dd9\u0db1\u0dca \u0db4\u0dc3\u0dd4 \u0dc4\u0ddd \u0dc0\u0dba\u0dc3 \u0d85\u0dc0\u0dd4\u0dbb\u0dd4\u0daf\u0dd4 50 \u0d89\u0d9a\u0dca\u0db8\u0dc0\u0dd3\u0db8\u0dd9\u0db1\u0dca \u0db4\u0dc3\u0dd4 \u0d9a\u0dcf\u0db1\u0dca\u0dad\u0dcf\u0dc0\u0d9a\u0da7 \u0db4\u0dd2\u0dba\u0dba\u0dd4\u0dbb\u0dd4 \u0db4\u0dd2\u0dc5\u0dd2\u0d9a\u0dcf \u0dc0\u0dd0\u0dc5\u0db3\u0dd3\u0db8\u0dda \u0d85\u0dc0\u0daf\u0dcf\u0db1\u0db8\u0d9a\u0dca \u0db4\u0dc0\u0dad\u0dd2\u0db1 \u0db6\u0dc0 \u0dc0\u0ddb\u0daf\u0dca\u200d\u0dba\u0dc0\u0dbb\u0dd4 \u0db4\u0dc0\u0dc3\u0dad\u0dd2. \u0d91\u0db8\u0dd9\u0db1\u0dca\u0db8 \u0d8b\u0dc3\u0dd2\u0db1\u0dca \u0dc0\u0dd0\u0da9\u0dd2 \u0d9a\u0dcf\u0db1\u0dca\u0dad\u0dcf\u0dc0\u0db1\u0dca\u0da7 \u0dc3\u0dc4 \u0dc0\u0dba\u0dc3 \u0d85\u0dc0\u0dd4\u0dbb\u0dd4\u0daf\u0dd4 12\u0da7 \u0d9a\u0dbd\u0dd2\u0db1\u0dca \u0d86\u0dbb\u0dca\u0dad\u0dc0\u0dba (\u0db8\u0dcf\u0dc3\u0dca\u0dc1\u0dd4\u0daf\u0dca\u0db0\u0dd2\u0dba) \u0d86\u0dbb\u0db8\u0dca\u0db7 \u0dc0\u0dd6 \u0d9a\u0dcf\u0db1\u0dca\u0dad\u0dcf\u0dc0\u0da7 \u0daf \u0db8\u0dd9\u0db8 \u0d85\u0dc0\u0daf\u0dcf\u0db1\u0db8 \u0dc0\u0dd0\u0da9\u0dd2 \u0db6\u0dc0\u0da7 \u0dc0\u0ddb\u0daf\u0dca\u200d\u0dba\u0dc0\u0dbb\u0dd4 \u0dc0\u0dd2\u0dc1\u0dca\u0dc0\u0dcf\u0dc3 \u0d9a\u0dbb\u0dad\u0dd2. \u0d91\u0dc0\u0dd0\u0db1\u0dd2 \u0dc3\u0dcf\u0db0\u0d9a 18\u0d9a\u0dca \u0d87\u0dad\u0dd4\u0dc5\u0dad\u0dca \u0db1\u0dc0\u0dad\u0db8 \u0db4\u0dbb\u0dca\u0dba\u0dda\u0dc2\u0dab \u0dc0\u0dcf\u0dbb\u0dca\u0dad\u0dcf\u0dc0\u0dda \u0dc3\u0db3\u0dc4\u0db1\u0dca \u0dc0\u0db1\u0dca\u0db1\u0dda \u0db8\u0dad\u0dca\u0db4\u0dd0\u0db1\u0dca \u0db4\u0dcf\u0db1\u0dba \u0d89\u0db1\u0dca \u0d91\u0d9a\u0dca \u0dc3\u0dcf\u0db0\u0d9a\u0dba\u0d9a\u0dca \u0db4\u0db8\u0dab\u0d9a\u0dca \u0db6\u0dc0\u0dba. \u0dad\u0db8\u0db1\u0dca\u0d9c\u0dda \u0d86\u0dc4\u0dcf\u0dbb \u0dbb\u0da7\u0dcf\u0dc0, \u0dc1\u0dbb\u0dd3\u0dbb\u0dba\u0dda \u0db6\u0dbb \u0dc3\u0dc4 \u0dc0\u0dca\u200d\u0dba\u0dcf\u0dba\u0dcf\u0db8 \u0dc0\u0dd0\u0db1\u0dd2 \u0db4\u0dcf\u0dbd\u0db1\u0dba \u0d9a\u0dc5\u0dc4\u0dd0\u0d9a\u0dd2 \u0dc3\u0dcf\u0db0\u0d9a \u0d9a\u0dd9\u0dbb\u0dd9\u0dc4\u0dd2 \u0dc3\u0dd0\u0dbd\u0d9a\u0dd2\u0dbd\u0dd2\u0db8\u0dad\u0dca\u0dc0\u0dd3\u0db8 \u0db8\u0d9c\u0dd2\u0db1\u0dca \u0db4\u0dd2\u0dba\u0dba\u0dd4\u0dbb\u0dd4 \u0db4\u0dd2\u0dc5\u0dd2\u0d9a\u0dcf \u0dc0\u0dd0\u0dc5\u0db3\u0dd3\u0db8\u0dda \u0d85\u0dc0\u0daf\u0dcf\u0db1\u0db8 \u0d85\u0da9\u0dd4 \u0d9a\u0dbb\u0d9c\u0dad \u0dc4\u0dd0\u0d9a\u0dd2 \u0db6\u0dc0\u0daf \u0d91\u0db8 \u0dc3\u0db8\u0dd3\u0d9a\u0dca\u0dc2\u0dab \u0dc0\u0dcf\u0dbb\u0dca\u0dad\u0dcf\u0dc0\u0dda \u0dc3\u0db3\u0dc4\u0db1\u0dca \u0dc0\u0dd9\u0dba\u0dd2. \u0db4\u0dd2\u0dba\u0dba\u0dd4\u0dbb\u0dd4 \u0db4\u0dd2\u0dc5\u0dd2\u0d9a\u0dcf \u0dc0\u0dd0\u0dc5\u0db3\u0dd3\u0db8\u0dda \u0d85\u0dc0\u0daf\u0dcf\u0db1\u0db8 \u0d85\u0da9\u0dd4 \u0d9a\u0dbb \u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \u0db6\u0dba\u0dd2\u0dc3\u0dd2\u0d9a\u0dbd\u0dca \u0db4\u0dd0\u0daf\u0dd3\u0db8, \u0daf\u0dd2\u0dc0\u0dd3\u0db8 \u0dc0\u0dd0\u0db1\u0dd2 \u0dad\u0dd3\u0dc0\u0dca\u200d\u0dbb \u0dc0\u0dca\u200d\u0dba\u0dcf\u0dba\u0dcf\u0db8 \u0dc0\u0dd0\u0daf\u0d9c\u0dad\u0dca \u0dc0\u0dd9\u0dba\u0dd2. \u0d91\u0db8\u0dd9\u0db1\u0dca\u0db8 \u0dc0\u0ddb\u0daf\u0dca\u200d\u0dba\u0dc0\u0dbb\u0dd4 \u0db4\u0dc0\u0dc3\u0db1\u0dca\u0db1\u0dda \u0db8\u0dc0\u0dca\u0d9a\u0dd2\u0dbb\u0dd2 \u0dbd\u0db6\u0dcf\u0daf\u0dd3\u0db8 \u0db8\u0d9c\u0dd2\u0db1\u0dca\u0daf \u0d85\u0dc0\u0daf\u0dcf\u0db1\u0db8 \u0d85\u0da9\u0dd4\u0dc0\u0db1 \u0db6\u0dc0\u0dba. \u0dad\u0db8 \u0d86\u0dc4\u0dcf\u0dbb\u0dba\u0da7 \u0dc0\u0dd0\u0da9\u0dd2\u0db4\u0dd4\u0dbb \u0db4\u0dbd\u0dcf\u0dc0\u0dbb\u0dca\u0d9c \u0d91\u0d9a\u0dca\u0d9a\u0dbb \u0d9c\u0db1\u0dca\u0db1\u0dcf \u0dbd\u0dd9\u0dc3\u0daf \u0dc0\u0ddb\u0daf\u0dca\u200d\u0dba\u0dc0\u0dbb\u0dd4 \u0d8b\u0db4\u0daf\u0dd9\u0dc3\u0dca \u0daf\u0dd9\u0dad\u0dd2. "},
{"headline": "\u0dbd\u0ddd\u0d9a \u0db1\u0dcf\u0dba\u0d9a\u0dba\u0ddd \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba \u0dc4\u0dd9\u0dc5\u0dcf \u0daf\u0d9a\u0dd2\u0dad\u0dd2", "date": "2017 \u0db8\u0dd0\u0dba\u0dd2 23", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0d85\u0d9c\u0db8\u0dd0\u0dad\u0dd2\u0db1\u0dd2 \u0dad\u0dd9\u0dbb\u0dda\u0dc3\u0dcf \u0db8\u0dda \u0dc0\u0dd9\u0dad \u0dc1\u0ddd\u0d9a \u0db4\u0dab\u0dd2\u0dc0\u0dd4\u0da9\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc3\u0dd2\u0dba\u0dbd\u0dd4 \u0d86\u0d9a\u0dcf\u0dbb\u0dba\u0dda \u0dad\u0dca\u200d\u0dbb\u0dc3\u0dca\u0dad\u0d9a\u0dca\u200d\u0dbb\u0dd2\u0dba\u0dcf \u0db8\u0dd0\u0da9\u0dbd\u0dd3\u0db8\u0da7 \u0dbd\u0ddd\u0d9a\u0dba\u0dda \u0dc3\u0dd1\u0db8 \u0dbb\u0dcf\u0da2\u0dca\u200d\u0dba\u0dba\u0d9a\u0dca\u0db8 \u0db4\u0dca\u200d\u0dbb\u0db8\u0dd4\u0d9b\u0dad\u0dcf\u0dc0 \u0daf\u0dd2\u0dba \u0dba\u0dd4\u0dad\u0dd4\u0dc0 \u0d87\u0dad\u0dd0\u0dba\u0dd2 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dd2. \u0daf\u0dda\u0dc1\u0db4\u0dcf\u0dbd\u0db1 \u0d85\u0dbb\u0db8\u0dd4\u0dab\u0dd4 \u0d8b\u0daf\u0dd9\u0dc3\u0dcf \u0db1\u0dd2\u0dbb\u0dcf\u0dba\u0dd4\u0db0 \u0d85\u0dc4\u0dd2\u0d82\u0dc3\u0d9a \u0db4\u0dd4\u0dbb\u0dc0\u0dd0\u0dc3\u0dd2\u0dba\u0db1\u0dca \u0d9d\u0dcf\u0dad\u0db1\u0dba \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0db8 \u0db6\u0dd2\u0dba\u0dc3\u0dd4\u0dbd\u0dd4 \u0d9a\u0dca\u200d\u0dbb\u0dd2\u0dba\u0dcf\u0dc0\u0d9a\u0dca \u0dc0\u0db1 \u0db6\u0dc0 \u0db4\u0dc0\u0dc3\u0db1 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf, \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca \u0dc0\u0dd2\u0db4\u0dad\u0da7 \u0db4\u0dad\u0dca\u0dc0\u0dd6\u0dc0\u0db1\u0dca\u0da7\u0dad\u0dca  \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0dbb\u0da2\u0dba\u0da7 \u0dc3\u0dc4 \u0d91\u0dbb\u0da7 \u0da2\u0db1\u0dad\u0dcf\u0dc0\u0da7\u0dad\u0dca  \u0dc3\u0dd2\u0dba \u0dc3\u0d82\u0dc0\u0dda\u0d9c\u0dba \u0db4\u0dc5 \u0d9a\u0dbb\u0dba\u0dd2.   \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc1\u0ddd\u0d9a\u0dba \u0dc3\u0dc4 \u0d9a\u0db8\u0dca\u0db4\u0dcf\u0dc0 \u0db4\u0dc5 \u0d9a\u0dbb\u0db8\u0dd2\u0db1\u0dca \u0db4\u0dca\u200d\u0dbb\u0d9a\u0dcf\u0dc1\u0db1 \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1 \u0db4\u0dca\u200d\u0dbb\u0d82\u0dc1 \u0dc3\u0dc4 \u0da2\u0dbb\u0dca\u0db8\u0db1\u0dca \u0db1\u0dcf\u0dba\u0d9a\u0dba\u0ddd \u0dba\u0dd4\u0dbb\u0ddd\u0db4\u0dba\u0dda \u0dad\u0dca\u200d\u0dbb\u0dc3\u0dca\u0dad \u0dc0\u0dd2\u0dbb\u0ddd\u0db0\u0dd3 \u0dc3\u0dc4\u0dba\u0ddd\u0d9c\u0dd3\u0dad\u0dcf\u0dc0\u0dba \u0db1\u0d82\u0dc0\u0dcf\u0dbd\u0db1 \u0db8\u0dd9\u0db1\u0dca \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dbb\u0dad\u0dd2. \u0db4\u0dd0\u0dbb\u0dd2\u0dc3\u0dca \u0db1\u0d9c\u0dbb\u0dba\u0dda \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0dad\u0dcf\u0db1\u0dcf\u0db4\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd\u0dba\u0dda \u0dad\u0db6\u0dcf \u0d87\u0dad\u0dd2 \u0dc1\u0ddd\u0d9a\u0dba \u0dc3\u0da7\u0dc4\u0db1\u0dca \u0d9a\u0dd2\u0dbb\u0dd3\u0db8\u0dda \u0db4\u0ddc\u0dad\u0dda \u0db4\u0dab\u0dd2\u0dc0\u0dd4\u0da9\u0dba\u0d9a\u0dca \u0dad\u0dd0\u0db6\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0d9a\u0dca \u0d9a\u0dc5 \u0db4\u0dca\u200d\u0dbb\u0d82\u0dc1\u0dba\u0dda \u0db1\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0d91\u0db8\u0dcf\u0db1\u0dd4\u0dc0\u0dd9\u0dbd\u0dca \u0db8\u0dd0\u0d9a\u0dca\u200d\u0dbb\u0ddd\u0db1\u0dca (Emmanuel Macron) \u0dba\u0dd4\u0dbb\u0ddd\u0db4\u0dcf \u0dad\u0dca\u200d\u0dbb\u0dc3\u0dca\u0dad \u0dc0\u0dd2\u0dbb\u0ddd\u0db0\u0dd3 \u0dc3\u0dc4\u0dba\u0ddd\u0d9c\u0dd3\u0dad\u0dcf\u0dc0\u0dba\u0dda \u0d85\u0dc0\u0dc1\u0dca\u200d\u0dba\u0dad\u0dcf\u0dc0 \u0db4\u0dd9\u0db1\u0dca\u0dc0\u0dcf \u0daf\u0dd4\u0db1\u0dca\u0db1\u0dda\u0dba. \u0da0\u0dcf\u0db1\u0dca\u0dc3\u0dbd\u0dbb\u0dca \u0d85\u0db1\u0dca\u0d9c\u0dd9\u0dbd\u0dcf \u0db8\u0dbb\u0dca\u0d9a\u0dbd\u0dca (Angela Merkel) \u0db4\u0dca\u200d\u0dbb\u0d9a\u0dcf\u0dc1\u0dba\u0d9a\u0dca \u0d9a\u0dbb\u0db8\u0dd2\u0db1\u0dca, \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db1\u0d9c\u0dbb\u0dba\u0dda \u0dc3\u0dd2\u0daf\u0dd4 \u0dc0\u0dd6 \u0d86\u0d9a\u0dcf\u0dbb\u0dba\u0dda \u0d85\u0db8\u0dcf\u0db1\u0dd4\u0dc2\u0dd2\u0d9a \u0d9a\u0dca\u200d\u0dbb\u0dd2\u0dba\u0dcf \u0dc3\u0dd0\u0dbd\u0dc3\u0dd4\u0db8\u0dca \u0d9a\u0dbb\u0db1 \u0dbd\u0daf \u0db4\u0dd4\u0daf\u0dca\u0d9c\u0dbd\u0dba\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba\u0dba\u0dad\u0dca \u0dc3\u0db8\u0d9f \u0dc1\u0d9a\u0dca\u0dad\u0dd2\u0db8\u0dad\u0dca \u0dbd\u0dd9\u0dc3  \u0d9a\u0da7\u0dba\u0dd4\u0dad\u0dd4 \u0d9a\u0dd2\u0dbb\u0dd3\u0db8  \u0dc3\u0db3\u0dc4\u0dcf \u0d91\u0db8 \u0d9d\u0dcf\u0dad\u0db1\u0dba \u0db8\u0d9c\u0dd2\u0db1\u0dca \u0da2\u0dbb\u0dca\u0db8\u0db1\u0dd2\u0dba\u0da7 \u0d85\u0dc0\u0dc3\u0dca\u0dae\u0dcf\u0dc0 \u0d8b\u0daf\u0dcf\u0d9a\u0dc5 \u0db6\u0dc0 \u0dc3\u0db3\u0dc4\u0db1\u0dca \u0d9a\u0dc5\u0dcf\u0dba. \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba \"\u0dad\u0dda\u0dbb\u0dd4\u0db8\u0d9a\u0dca \u0db1\u0ddc\u0db8\u0dd0\u0dad\u0dd2 \u0db8\u0dca\u0dbd\u0dda\u0da0\u0dca\u0da1 \u0d9a\u0dca\u200d\u0dbb\u0dd2\u0dba\u0dcf\u0dc0\u0d9a\u0dca\" \u0dc4\u0dd0\u0da7\u0dd2\u0dba\u0da7 \u0dc4\u0dd9\u0dc5\u0dcf \u0daf\u0dd4\u0da7\u0dd4  \u0dc1\u0dd4\u0daf\u0dca\u0db0\u0ddd\u0dad\u0dca\u0dad\u0db8 \u0dc6\u0dca\u200d\u0dbb\u0dd0\u0db1\u0dca\u0dc3\u0dd2\u0dc3\u0dca \u0db4\u0dcf\u0db4\u0dca \u0dc0\u0dc4\u0db1\u0dca\u0dc3\u0dda \u0d91\u0db8 \u0db4\u0dca\u200d\u0dbb\u0dc4\u0dcf\u0dbb\u0dba\u0da7 \u0d9c\u0ddc\u0daf\u0dd4\u0dbb\u0dd4\u0dc0\u0dd6\u0dc0\u0db1\u0dca\u0d9c\u0dda \u0db4\u0dc0\u0dd4\u0dbd\u0dca\u0dc0\u0dbd \u0dc3\u0dcf\u0db8\u0dcf\u0da2\u0dd2\u0d9a\u0dba\u0db1\u0dca\u0da7 \u0dc3\u0dd2\u0dba \u0dc3\u0dc4\u0ddd\u0daf\u0dbb\u0dad\u0dca\u0dc0\u0dba \u0dc3\u0dc4 \u0dc3\u0dc4\u0dba\u0ddd\u0d9c\u0dba \u0db4\u0dc5 \u0d9a\u0dbb\u0dad\u0dd2.  "},
{"headline": "\"\u0db8\u0dd4\u0daf\u0dbd\u0dca \u0d87\u0db8\u0dad\u0dd2\u0d9a\u0db8 \u0db1\u0dd0\u0dad\u0dd2 \u0dc0\u0dd4\u0dab\u0dda \u0d8a\u0dbb\u0dca\u0dc2\u0dca\u200d\u0dba\u0dcf\u0d9a\u0dcf\u0dbb\u0dba\u0db1\u0dca \u0db1\u0dd2\u0dc3\u0dcf \u0dc0\u0dd2\u0dba \u0dc4\u0dd0\u0d9a\u0dd2\u0dba\u0dd2\"", "date": "2017 \u0db8\u0dd0\u0dba\u0dd2 23", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dad\u0db8\u0db1\u0dca \u0db8\u0dd4\u0daf\u0dbd\u0dca \u0d87\u0db8\u0dad\u0dd2 \u0db0\u0dd4\u0dbb\u0dba\u0dd9\u0db1\u0dca \u0d89\u0dc0\u0dad\u0dca \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0db6\u0dbd\u0db4\u0dd1\u0db8\u0d9a\u0dca \u0d91\u0dbd\u0dca\u0dbd \u0dc0\u0dd6\u0dba\u0dda \u0db1\u0db8\u0dca \u0d92 \u0d8a\u0dbb\u0dca\u0dc2\u0dca\u200d\u0dba\u0dcf\u0dc0\u0dd9\u0db1\u0dca \u0db4\u0dd9\u0dc5\u0dd9\u0db1 \u0d9a\u0dd3\u0db4 \u0daf\u0dd9\u0db1\u0dd9\u0d9a\u0dd4\u0d9c\u0dd9\u0db1\u0dca \u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0 \u0db1\u0dc0 \u0dc0\u0dd2\u0daf\u0dda\u0dc1 \u0d9a\u0da7\u0dba\u0dd4\u0dad\u0dd4 \u0d85\u0db8\u0dcf\u0dad\u0dca\u200d\u0dba \u0dbb\u0dc0\u0dd3 \u0d9a\u0dbb\u0dd4\u0dab\u0dcf\u0db1\u0dcf\u0dba\u0d9a \u0db4\u0dc0\u0dc3\u0dba\u0dd2. \u0d87\u0db8\u0dad\u0dd2\u0dc0\u0dbb\u0dba\u0dcf \u0d92 \u0db6\u0dc0 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0d86\u0dc3\u0dd2\u0dba\u0dcf\u0dc0\u0dda \u0dc4\u0ddc\u0db3\u0db8 \u0db8\u0dd4\u0daf\u0dbd\u0dca \u0d87\u0db8\u0dad\u0dd2\u0dc0\u0dbb\u0dba\u0dcf \u0dbd\u0dd9\u0dc3 \u0dc3\u0db8\u0dca\u0db8\u0dcf\u0db1\u0dba\u0da7 \u0db4\u0dcf\u0dad\u0dca\u200d\u0dbb \u0dc0\u0dd6 \u0d94\u0dc4\u0dd4 \u0d91\u0db8 \u0db0\u0dd4\u0dbb\u0dba\u0dd9\u0db1\u0dca \u0d89\u0dc0\u0dad\u0dca \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0db6\u0dbd\u0db4\u0dd1\u0db8\u0d9a\u0dca \u0d91\u0dbd\u0dca\u0dbd \u0dc0\u0dd6\u0dba\u0dda \u0daf\u0dd0\u0dba\u0dd2 \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba \u0d9a\u0dc5 \u0dc0\u0dd2\u0db8\u0dc3\u0dd3\u0db8\u0d9a\u0da7 \u0db4\u0dca\u200d\u0dbb\u0dad\u0dd2\u0da0\u0dcf\u0dbb \u0daf\u0d9a\u0dca\u0dc0\u0db8\u0dd2\u0db1\u0dd2. \"\u0db8\u0db8 \u0dc4\u0dd2\u0dad\u0db1\u0dca\u0db1\u0dda \u0db1\u0dd0\u0dc4\u0dd0 \u0d91\u0dc0\u0dd0\u0db1\u0dd2 \u0db6\u0dbd\u0db4\u0dd1\u0db8\u0d9a\u0dca \u0dad\u0dd2\u0db6\u0dd4\u0dab\u0dcf \u0d9a\u0dd2\u0dba\u0dbd\u0dcf. \u0db1\u0db8\u0dd4\u0dad\u0dca \u0db6\u0dbd\u0db4\u0dd1\u0db8\u0d9a\u0dca \u0dad\u0dd2\u0db6\u0dd4\u0dab\u0dcf \u0db1\u0db8\u0dca, \u0dc4\u0dd0\u0db8 \u0daf\u0dda\u0dc1\u0db4\u0dcf\u0dbd\u0db1 \u0db4\u0d9a\u0dca\u0dc2\u0dba\u0d9a\u0db8 \u0d8a\u0dbb\u0dca\u0dc2\u0dca\u200d\u0dba\u0dcf\u0dc0\u0dd9\u0db1\u0dca \u0db4\u0dd9\u0dc5\u0db1 \u0d85\u0dba \u0d89\u0db1\u0dca\u0db1\u0dc0\u0db1\u0dda. \u0d89\u0dad\u0dd2\u0db1\u0dca \u0d92 \u0dc0\u0d9c\u0dda \u0d91\u0d9a\u0dca\u0d9a\u0dd9\u0db1\u0dd9\u0d9a\u0dca \u0daf\u0dd9\u0db1\u0dca\u0db1\u0dd9\u0d9a\u0dca \u0dc4\u0dd2\u0da7\u0dd2\u0dba\u0dc4\u0db8 \u0dc4\u0ddc\u0db3\u0da7\u0db8 \u0d87\u0dad\u0dd2 \u0dc4\u0ddc\u0db3\u0da7 \u0daf\u0dd4\u0dc0\u0db1 \u0db1\u0dd0\u0dc0\u0d9a\u0dca \u0d85\u0db1\u0dd9\u0d9a\u0dca \u0db4\u0dd0\u0dad\u0dca\u0dad \u0dc4\u0dbb\u0dc0\u0db1\u0dca\u0db1\" \u0dba\u0db1\u0dd4\u0dc0\u0dd9\u0db1\u0dca \u0d85\u0db8\u0dcf\u0dad\u0dca\u200d\u0dba \u0dbb\u0dc0\u0dd3 \u0d9a\u0dbb\u0dd4\u0dab\u0dcf\u0db1\u0dcf\u0dba\u0d9a \u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \u0d91\u0db8\u0dd9\u0db1\u0dca\u0db8 \u0dad\u0db8\u0db1\u0dca \u0db8\u0dd4\u0daf\u0dbd\u0dca \u0d87\u0db8\u0dad\u0dd2\u0dc0\u0dbb\u0dba\u0dcf \u0dc0\u0dc1\u0dba\u0dd9\u0db1\u0dca \u0dc3\u0dd2\u0daf\u0dd4 \u0d9a\u0dc5 \u0d9a\u0dcf\u0dbb\u0dca\u0dba \u0db7\u0dcf\u0dbb\u0dba \u0db4\u0dd2\u0dc5\u0dd2\u0db6\u0db3 \u0dc3\u0dd1\u0dc4\u0dd3\u0db8\u0d9a\u0da7 \u0db4\u0dad\u0dca \u0dc0\u0db1 \u0db6\u0dc0 \u0d9a\u0dd3 \u0d87\u0db8\u0dad\u0dd2\u0dc0\u0dbb\u0dba\u0dcf \u0dc3\u0dd2\u0dba \u0db0\u0dd4\u0dbb \u0d9a\u0dcf\u0dbd\u0dba \u0dad\u0dd4\u0dc5 10% \u0dc0 \u0dad\u0dd2\u0db6\u0dd6 \u0daf\u0dc5 \u0daf\u0dda\u0dc1\u0dd3\u0dba \u0db1\u0dd2\u0dc2\u0dca\u0db4\u0dcf\u0daf\u0db1\u0dba 15.5%  \u0daf\u0d9a\u0dca\u0dc0\u0dcf \u0dc0\u0dbb\u0dca\u0db0\u0db1\u0dba \u0d9a\u0dd2\u0dbb\u0dd3\u0db8\u0da7 \u0dc4\u0dd0\u0d9a\u0dd2 \u0dc0\u0dd6 \u0db6\u0dc0 \u0db4\u0dd0\u0dc0\u0dc3\u0dd3\u0dba. \u0d87\u0db8\u0dad\u0dd2\u0dc0\u0dbb\u0dba\u0dcf \u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0db8\u0dd4\u0daf\u0dbd\u0dca \u0d87\u0db8\u0dad\u0dd2\u0dc0\u0dbb\u0dba\u0dcf \u0dc0\u0dc1\u0dba\u0dd9\u0db1\u0dca \u0dad\u0db8\u0db1\u0dca \u0daf\u0dd6\u0dc2\u0dab\u0dba \u0dc3\u0dc4 \u0db1\u0dcf\u0dc3\u0dca\u0dad\u0dd2\u0dba \u0d85\u0dc0\u0db8 \u0d9a\u0ddc\u0da7 \u0db8\u0dc4\u0dcf \u0db7\u0dcf\u0dab\u0dca\u0da9\u0dcf\u0d9c\u0dcf\u0dbb\u0dba\u0da7 \u0db8\u0dd4\u0daf\u0dbd\u0dca \u0dbd\u0dd0\u0db6\u0dd3\u0db8\u0da7 \u0dc3\u0dd0\u0dbd\u0dd0\u0dc3\u0dca\u0dc0\u0dd6 \u0db6\u0dc0\u0dba. \"\u0db8\u0db8 \u0dc4\u0dd2\u0dad\u0db1\u0dca\u0db1\u0dda \u0d91\u0dad\u0db1 \u0daf\u0d9a\u0dca\u0dc2\u0dad\u0dcf \u0db4\u0dd9\u0db1\u0dca\u0dc0\u0dd6 \u0db1\u0dd2\u0dc3\u0dcf \u0dc0\u0dd9\u0db1\u0dad\u0dca \u0dad\u0dd0\u0db1\u0d9a\u0dad\u0dca \u0d92 \u0daf\u0d9a\u0dca\u0dc2\u0dad\u0dcf\u0dc0 \u0db4\u0dd9\u0db1\u0dca\u0dc0\u0db1\u0dca\u0db1 \u0dad\u0db8\u0dba\u0dd2 \u0d85\u0dc0\u0dc3\u0dca\u0dae\u0dcf\u0dc0 \u0daf\u0dd3 \u0dad\u0dd2\u0db6\u0dd9\u0db1\u0dca\u0db1\u0dda\" \u0dba\u0db1\u0dd4\u0dc0\u0dd9\u0db1\u0dca \u0d85\u0db8\u0dcf\u0dad\u0dca\u200d\u0dba \u0dbb\u0dc0\u0dd3 \u0d9a\u0dbb\u0dd4\u0dab\u0dcf\u0db1\u0dcf\u0dba\u0d9a \u0dc3\u0db3\u0dc4\u0db1\u0dca \u0d9a\u0dc5\u0dda\u0dba. \u0d9a\u0dd0\u0db6\u0dd2\u0db1\u0da7\u0dca \u0db8\u0dab\u0dca\u0da9\u0dbd \u0dc3\u0d82\u0dc1\u0ddd\u0db0\u0db1\u0dba \u0dba\u0da7\u0dad\u0dda \u0d85\u0db8\u0dcf\u0dad\u0dca\u200d\u0dba\u0dcf\u0d82\u0dc1 \u0db1\u0dc0\u0dba\u0d9a\u0dca \u0dc3\u0dc4 \u0d91\u0d9a\u0dca \u0dbb\u0dcf\u0da2\u0dca\u200d\u0dba \u0d85\u0db8\u0dcf\u0dad\u0dca\u200d\u0dba\u0dcf\u0d82\u0dc1\u0dba\u0d9a\u0dca \u0dc3\u0db3\u0dc4\u0dcf \u0db1\u0dc0 \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dd4 \u0dc3\u0db3\u0dd4\u0daf\u0dcf (\u0db8\u0dd0\u0dba\u0dd2 22) \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dd3\u200d\u0dca\u200d\u0dbb\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0d89\u0daf\u0dd2\u0dbb\u0dd2\u0dba\u0dda \u0daf\u0dd2\u0dc0\u0dd4\u0dbb\u0dd4\u0db8\u0dca \u0daf\u0dd4\u0db1\u0dca\u0dc4. \u0db8\u0dd4\u0daf\u0dbd\u0dca \u0d87\u0db8\u0dad\u0dd2 \u0db0\u0dd4\u0dbb\u0dba\u0dda \u0dc0\u0dd9\u0db1\u0dc3\u0d9a\u0dca \u0dc3\u0dd2\u0daf\u0dd4 \u0dc0\u0dd2\u0dba \u0dba\u0dd4\u0dad\u0dd4 \u0db6\u0dc0\u0da7 \u0d91\u0d9a\u0dca\u0dc3\u0dad\u0dca \u0da2\u0db1\u0dad\u0dcf \u0db1\u0dd2\u0daf\u0dc4\u0dc3\u0dca \u0dc3\u0db1\u0dca\u0db0\u0dcf\u0db1\u0dba \u0d89\u0dbd\u0dca\u0dbd\u0dcf \u0dc3\u0dd2\u0da7\u0dd2\u0dba\u0dcf \u0db1\u0ddc\u0dc0\u0dda \u0daf\u0dd0\u0dba\u0dd2 \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba \u0d9a\u0dc5 \u0dc0\u0dd2\u0db8\u0dc3\u0dd3\u0db8\u0da7 \u0db4\u0dd2\u0dc5\u0dd2\u0dad\u0dd4\u0dbb\u0dd4 \u0daf\u0dd9\u0db8\u0dd2\u0db1\u0dca \u0d91\u0dc4\u0dd2 \u0db8\u0dc4 \u0dbd\u0dda\u0d9a\u0db8\u0dca \u0d85\u0db8\u0dcf\u0dad\u0dca\u200d\u0dba \u0db8\u0dc4\u0dd2\u0db1\u0dca\u0daf \u0d85\u0db8\u0dbb\u0dc0\u0dd3\u0dbb \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0d91\u0dc0\u0dd0\u0db1\u0dd2 \u0dc0\u0dd9\u0db1\u0dc3\u0d9a\u0dca \u0dc3\u0dd2\u0daf\u0dd4 \u0dc0\u0dd2\u0dba \u0dba\u0dd4\u0dad\u0dd4 \u0db6\u0dc0\u0da7 \u0dbb\u0da7\u0dda \u0d89\u0dbd\u0dca\u0dbd\u0dd3\u0db8\u0d9a\u0dca \u0db4\u0dd0\u0dc0\u0dad\u0dd2 \u0db6\u0dc0\u0dba. "},
{"headline": null, "date": null, "news": ""},
{"headline": "\u0da7\u0dca\u200d\u0dbb\u0db8\u0dca\u0db4\u0dca \u0dc0\u0dad\u0dd2\u0d9a\u0dcf\u0db1\u0dba\u0dda\u0daf\u0dd3 \u0db4\u0dcf\u0db4\u0dca \u0dc0\u0dc4\u0db1\u0dca\u0dc3\u0dda \u0dc4\u0db8\u0dd4\u0dc0\u0dd9\u0dba\u0dd2", "date": "2017 \u0db8\u0dd0\u0dba\u0dd2 24", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0dc0\u0dd2\u0daf\u0dd9\u0dc3\u0dca \u0dc3\u0d82\u0da0\u0dcf\u0dbb\u0dba\u0d9a \u0dba\u0dd9\u0daf\u0dd3 \u0dc3\u0dd2\u0da7\u0dd2\u0db1 \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0dc0\u0dad\u0dd2\u0d9a\u0dcf\u0db1\u0dba\u0dda \u0daf\u0dd3 \u0dc6\u0dca\u0dbb\u0dcf\u0db1\u0dca\u0dc3\u0dd2\u0dc3\u0dca \u0db4\u0dcf\u0db4\u0dca \u0dc0\u0dc4\u0db1\u0dca\u0dc3\u0dda \u0dc4\u0db8\u0dd4\u0dc0\u0dd9\u0dba\u0dd2. \u0db8\u0dd9\u0db8 \u0dc4\u0db8\u0dd4\u0dc0\u0da7 \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca\u0d9c\u0dda \u0db6\u0dd2\u0dbb\u0dd2\u0db3 \u0db8\u0dd9\u0dbd\u0db1\u0dd2\u0dba\u0dcf \u0dc3\u0db8\u0d9f \u0daf\u0dd2\u0dba\u0dab\u0dd2\u0dba \u0d89\u0dc0\u0db1\u0dca\u0d9a\u0dcf \u0dc3\u0dc4 \u0d87\u0dba\u0d9c\u0dda \u0dc3\u0dca\u0dc0\u0dcf\u0db8\u0dd2 \u0db4\u0dd4\u0dbb\u0dd4\u0dc2\u0dba\u0dcf \u0daf \u0dc3\u0dc4\u0db7\u0dcf\u0d9c\u0dd3 \u0dc0\u0dd2\u0dba. \u0db4\u0dcf\u0db4\u0dca \u0dc0\u0dc4\u0db1\u0dca\u0dc3\u0dda \u0dc3\u0dc4 \u0da2\u0db1\u0dcf\u0db0\u0dd2\u0db4\u0dad\u0dd2 \u0da9\u0ddc\u0db1\u0dbd\u0dca\u0da9\u0dca \u0da7\u0dca\u200d\u0dbb\u0db8\u0dca\u0db4\u0dca \u0dc0\u0dd2\u0db1\u0dcf\u0da9\u0dd2 20\u0d9a \u0db4\u0db8\u0dab \u0db4\u0dde\u0daf\u0dca\u0d9c\u0dbd\u0dd2\u0d9a \u0dc3\u0dcf\u0d9a\u0da0\u0dca\u0da1\u0dcf\u0dc0\u0d9a \u0db1\u0dd2\u0dbb\u0dad \u0dc0\u0dd6 \u0d85\u0dad\u0dbb \u0d89\u0db1\u0dca \u0db4\u0dc3\u0dd4\u0dc0 \u0dc3\u0dd2\u0dba\u0dbd\u0dd4 \u0daf\u0dd9\u0db1\u0dcf \u0d91\u0d9a\u0dca\u0dc0 \u0da1\u0dcf\u0dba\u0dcf\u0dbb\u0dd6\u0db4\u0dc0\u0dbd\u0da7 \u0db4\u0dd9\u0db1\u0dd3 \u0dc3\u0dd2\u0da7\u0dd2\u0dba\u0dc4. \u0dc3\u0d82\u0d9a\u0dca\u200d\u0dbb\u0db8\u0dab\u0dd2\u0d9a\u0dba\u0db1\u0dca \u0dc3\u0dc4 \u0d9a\u0dcf\u0dbd\u0d9c\u0dd4\u0dab\u0dd2\u0d9a \u0dc0\u0dd2\u0db4\u0dbb\u0dca\u0dba\u0dcf\u0dc3 \u0db4\u0dd2\u0dc5\u0dd2\u0db6\u0db3\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0d9c\u0dda \u0db4\u0dd2\u0dc5\u0dd2\u0dc0\u0dd9\u0dad \u0dc6\u0dca\u0dbb\u0dcf\u0db1\u0dca\u0dc3\u0dd2\u0dc3\u0dca \u0db4\u0dcf\u0db4\u0dca \u0dc0\u0dc4\u0db1\u0dca\u0dc3\u0dda\u0d9c\u0dda \u0dc0\u0dd2\u0dc0\u0dda\u0da0\u0db1\u0dba\u0da7 \u0dbd\u0d9a\u0dca \u0dc0\u0dd3 \u0dad\u0dd2\u0db6\u0dd4\u0dab\u0dd2. \u0db4\u0dcf\u0db4\u0dca \u0dc0\u0dc4\u0db1\u0dca\u0dc3\u0dda \u0dc4\u0db8\u0dd4\u0dc0\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca,  \u0d89\u0dad\u0dcf\u0dbd\u0dd2\u0dba\u0dda \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc3\u0dc4 \u0d85\u0d9c\u0db8\u0dd0\u0dad\u0dd2\u0dc0\u0dbb\u0dba\u0dcf \u0dc4\u0db8\u0dd4\u0dc0\u0dd3\u0db8\u0da7 \u0db1\u0dd2\u0dba\u0db8\u0dd2\u0dad\u0dba. \u0d89\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0db1\u0dda\u0da7\u0ddd \u0dc3\u0db8\u0dd4\u0dc5\u0dd4\u0dc0\u0da7 \u0dc3\u0dc4\u0db7\u0dcf\u0d9c\u0dd2\u0dc0\u0dd3\u0db8 \u0dc3\u0db3\u0dc4\u0dcf \u0d94\u0dc4\u0dd4 \u0db6\u0dca\u200d\u0dbb\u0dc3\u0dbd\u0dca\u0dc3\u0dca \u0db1\u0dd4\u0dc0\u0dbb \u0db6\u0dbd\u0dcf \u0db4\u0dd2\u0da7\u0dad\u0dca\u0dc0 \u0dba\u0db1\u0dd4 \u0d87\u0dad. \u0da2\u0db1\u0dcf\u0db0\u0dd2\u0db4\u0dad\u0dd2 \u0da7\u0dca\u200d\u0dbb\u0db8\u0dca\u0db4\u0dca \u0d89\u0dad\u0dcf\u0dbd\u0dd2\u0dba\u0da7 \u0db4\u0dd0\u0db8\u0dd2\u0dab\u0dd2\u0dba\u0dda \u0dad\u0db8 \u0db8\u0dd0\u0daf\u0db4\u0dd9\u0dbb\u0daf\u0dd2\u0d9c \u0dc3\u0d82\u0da0\u0dcf\u0dbb\u0dba \u0db1\u0dd2\u0db8 \u0d9a\u0dd2\u0dbb\u0dd3\u0db8\u0dd9\u0db1\u0dca \u0db4\u0dc3\u0dd4\u0dc0 \u0dba. \u0dc3\u0dde\u0daf\u0dd2 \u0d85\u0dbb\u0dcf\u0db6\u0dd2\u0dba\u0dd9\u0db1\u0dca \u0db4\u0dd2\u0da7\u0dad\u0dca \u0dc0\u0dd3 \u0d8a\u0dc1\u0dca\u200d\u0dbb\u0dcf\u0dba\u0dbd\u0dba\u0da7 \u0dc3\u0dc4 \u0db4\u0dbd\u0dc3\u0dca\u0dad\u0dd3\u0db1\u0dba\u0da7 \u0db4\u0dd0\u0db8\u0dd2\u0dab\u0dd2 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc3\u0dcf\u0db8\u0dba \u0d8b\u0daf\u0dcf\u0d9a\u0dbb \u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \u0dad\u0db8 \u0dc3\u0dc4\u0dcf\u0dba \u0dbd\u0db6\u0dcf\u0daf\u0dd9\u0db1 \u0db6\u0dc0\u0da7 \u0d91\u0dc4\u0dd2\u0daf\u0dd3 \u0db4\u0dca\u200d\u0dbb\u0dad\u0dd2\u0da5\u0dcf\u0dc0\u0d9a\u0dca \u0daf\u0dd4\u0db1\u0dca\u0db1\u0dda\u0dba. \u0db1\u0db8\u0dd4\u0dad\u0dca \u0d94\u0dc4\u0dd4\u0d9c\u0dda \u0db4\u0dbd\u0dc3\u0dca\u0dad\u0dd3\u0db1 \u0dc3\u0d82\u0da0\u0dcf\u0dbb\u0dba\u0da7 \u0d91\u0dbb\u0dd9\u0dc4\u0dd2\u0dc0 \u0d9c\u0dcf\u0dc3\u0dcf \u0dad\u0dd3\u0dbb\u0dba\u0dda \u0dc3\u0dc4 \u0db6\u0da7\u0dc4\u0dd2\u0dbb \u0dad\u0dd3\u0dbb\u0dba\u0dda \u0dc0\u0dd2\u0dbb\u0ddd\u0db0\u0dad\u0dcf \u0daf\u0dd2\u0dba\u0dad\u0dca \u0dc0\u0dd2\u0dba.  "},
{"headline": "\u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0d9a\u0dba\u0dcf \u0db1\u0db8\u0dca \u0d9a\u0dd9\u0dbb\u0dd9\u0dba\u0dd2", "date": "2017 \u0db8\u0dd0\u0dba\u0dd2 23", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d91\u0d82\u0d9c\u0dbd\u0db1\u0dca\u0dad\u0dba\u0dda \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db1\u0d9c\u0dbb\u0dba\u0dda \u0dc3\u0db3\u0dd4\u0daf\u0dcf \u0dbb\u0dcf\u0dad\u0dca\u200d\u0dbb\u0dd2\u0dba\u0dda \u0db4\u0dd0\u0dc0\u0dad\u0dd2 \u0dc3\u0d82\u0d9c\u0dd3\u0dad \u0db4\u0dca\u200d\u0dbb\u0dc3\u0d82\u0d9c\u0dba\u0da7 \u0db8\u0dbb\u0dcf\u0d9c\u0dd9\u0db1 \u0db8\u0dd0\u0dbb\u0dd9\u0db1 \u0db4\u0dca\u200d\u0dbb\u0dc4\u0dcf\u0dbb\u0dba \u0d91\u0dbd\u0dca\u0dbd \u0d9a\u0dc5 \u0db6\u0dc0\u0da7 \u0dc3\u0dd0\u0d9a \u0d9a\u0dd9\u0dbb\u0dd9\u0db1 \u0db4\u0dd4\u0daf\u0dca\u0d9c\u0dbd\u0dba\u0dcf\u0d9c\u0dda \u0db1\u0db8 \u0db4\u0ddc\u0dbd\u0dd2\u0dc3\u0dd2\u0dba \u0dc0\u0dd2\u0dc3\u0dd2\u0db1\u0dca \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba. \u0dc3\u0dd0\u0d9a\u0d9a\u0dcf\u0dbb \u0db4\u0dd4\u0daf\u0dca\u0d9c\u0dbd\u0dba\u0dcf \u0dbd\u0dd2\u0db6\u0dd2\u0dba\u0dcf\u0db1\u0dd4 \u0dc3\u0db8\u0dca\u0db7\u0dc0\u0dba\u0d9a\u0dca \u0dc3\u0dc4\u0dd2\u0dad \u0dc0\u0dd2\u0dc3\u0dd2 \u0daf\u0dd9\u0dc4\u0dd0\u0dc0\u0dd2\u0dbb\u0dd2\u0daf\u0dd2 \u0dc3\u0dbd\u0dca\u0db8\u0db1\u0dca \u0d85\u0db6\u0dda\u0da9\u0dd2 \u0db1\u0db8\u0dd0\u0dad\u0dd2 \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db1\u0d9c\u0dbb\u0dba\u0dda \u0d8b\u0db4\u0dad \u0dbd\u0dd0\u0db6\u0dd6\u0dc0\u0dd9\u0d9a\u0dd4 \u0db6\u0dc0 \u0db6\u0dd3\u0db6\u0dd3\u0dc3\u0dd3\u0dba\u0da7 \u0daf\u0dd0\u0db1 \u0d9c\u0db1\u0dca\u0db1 \u0dbd\u0dd0\u0db6\u0dd2\u0dab\u0dd2. \u0db4\u0dca\u200d\u0dbb\u0dc4\u0dcf\u0dbb\u0dba \u0d91\u0dbd\u0dca\u0dbd \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0d85\u0db6\u0dda\u0da9\u0dd2\u0da7 \u0dc0\u0dd9\u0db1\u0dad\u0dca \u0db4\u0dd4\u0daf\u0dca\u0d9c\u0dbd\u0dba\u0dd9\u0d9a\u0dd4\u0d9c\u0dda \u0dc3\u0dc4\u0dcf\u0dba \u0dbd\u0dd0\u0db6\u0dd3 \u0d87\u0dad\u0dca\u0daf\u0dd0\u0dba\u0dd2 \u0dba\u0db1\u0dca\u0db1 \u0db4\u0dd2\u0dc5\u0dd2\u0db6\u0db3 \u0db8\u0dd6\u0dbd\u0dd2\u0d9a \u0dc0\u0dc1\u0dba\u0dd9\u0db1\u0dca \u0db4\u0dbb\u0dd3\u0d9a\u0dca\u0dc2\u0dab \u0dc3\u0dd2\u0daf\u0dd4 \u0d9a\u0dbb\u0db1 \u0db6\u0dc0 \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0ddc\u0dbd\u0dd2\u0dc3\u0dd2\u0dba \u0db4\u0dd0\u0dc0\u0dc3\u0dd3\u0dba.   \u0db4\u0dca\u200d\u0dbb\u0dc4\u0dcf\u0dbb\u0dba\u0da7 \u0dc4\u0dc3\u0dd4\u0dc0 \u0db4\u0dd4\u0daf\u0dca\u0d9c\u0dbd\u0dba\u0db1\u0dca \u0dc0\u0dd2\u0dc3\u0dd2 \u0daf\u0dd9\u0daf\u0dd9\u0db1\u0dd9\u0d9a\u0dd4 \u0db8\u0dbb\u0dab\u0dba\u0da7 \u0db4\u0dad\u0dca \u0dc0\u0dd6 \u0d85\u0dad\u0dbb \u0dad\u0dc0\u0dad\u0dca \u0db4\u0db1\u0dc3\u0dca \u0db1\u0dc0 \u0daf\u0dd9\u0db1\u0dd9\u0d9a\u0dca \u0dad\u0dd4\u0dc0\u0dcf\u0dbd \u0dbd\u0dd0\u0db6\u0dd6\u0dc4.   \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca \u0db8\u0dbb\u0dab\u0dba\u0da7 \u0db4\u0dad\u0dca \u0dad\u0dd2\u0daf\u0dd9\u0db1\u0dd9\u0d9a\u0dd4\u0d9c\u0dda \u0db1\u0db8\u0dca \u0db8\u0dda \u0dc0\u0db1 \u0dc0\u0dd2\u0da7 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb \u0dad\u0dd2\u0db6\u0dda. \u0db8\u0dda \u0d85\u0dad\u0dbb \u0db4\u0dca\u200d\u0dbb\u0dc4\u0dcf\u0dbb\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0d85\u0d9c\u0db8\u0dd0\u0dad\u0dd2\u0db1\u0dd2 \u0dad\u0dd9\u0dbb\u0dda\u0dc3\u0dcf \u0db8\u0dda \u0dc0\u0dd9\u0dad \u0dc1\u0ddd\u0d9a \u0db4\u0dab\u0dd2\u0dc0\u0dd4\u0da9\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc3\u0dd2\u0dba\u0dbd\u0dd4 \u0d86\u0d9a\u0dcf\u0dbb\u0dba\u0dda \u0dad\u0dca\u200d\u0dbb\u0dc3\u0dca\u0dad\u0d9a\u0dca\u200d\u0dbb\u0dd2\u0dba\u0dcf \u0db8\u0dd0\u0da9\u0dbd\u0dd3\u0db8\u0da7 \u0dbd\u0ddd\u0d9a\u0dba\u0dda \u0dc3\u0dd1\u0db8 \u0dbb\u0dcf\u0da2\u0dca\u200d\u0dba\u0dba\u0d9a\u0dca\u0db8 \u0db4\u0dca\u200d\u0dbb\u0db8\u0dd4\u0d9b\u0dad\u0dcf\u0dc0 \u0daf\u0dd2\u0dba \u0dba\u0dd4\u0dad\u0dd4\u0dc0 \u0d87\u0dad\u0dd0\u0dba\u0dd2 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dd2. \u0daf\u0dda\u0dc1\u0db4\u0dcf\u0dbd\u0db1 \u0d85\u0dbb\u0db8\u0dd4\u0dab\u0dd4 \u0d8b\u0daf\u0dd9\u0dc3\u0dcf \u0db1\u0dd2\u0dbb\u0dcf\u0dba\u0dd4\u0db0 \u0d85\u0dc4\u0dd2\u0d82\u0dc3\u0d9a \u0db4\u0dd4\u0dbb\u0dc0\u0dd0\u0dc3\u0dd2\u0dba\u0db1\u0dca \u0d9d\u0dcf\u0dad\u0db1\u0dba \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0db8 \u0db6\u0dd2\u0dba\u0dc3\u0dd4\u0dbd\u0dd4 \u0d9a\u0dca\u200d\u0dbb\u0dd2\u0dba\u0dcf\u0dc0\u0d9a\u0dca \u0dc0\u0db1 \u0db6\u0dc0 \u0db4\u0dc0\u0dc3\u0db1 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf, \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca \u0dc0\u0dd2\u0db4\u0dad\u0da7 \u0db4\u0dad\u0dca\u0dc0\u0dd6\u0dc0\u0db1\u0dca\u0da7\u0dad\u0dca  \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0dbb\u0da2\u0dba\u0da7 \u0dc3\u0dc4 \u0d91\u0dbb\u0da7 \u0da2\u0db1\u0dad\u0dcf\u0dc0\u0da7\u0dad\u0dca  \u0dc3\u0dd2\u0dba \u0dc3\u0d82\u0dc0\u0dda\u0d9c\u0dba \u0db4\u0dc5 \u0d9a\u0dbb\u0dba\u0dd2.   \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc1\u0ddd\u0d9a\u0dba \u0dc3\u0dc4 \u0d9a\u0db8\u0dca\u0db4\u0dcf\u0dc0 \u0db4\u0dc5 \u0d9a\u0dbb\u0db8\u0dd2\u0db1\u0dca \u0db4\u0dca\u200d\u0dbb\u0d9a\u0dcf\u0dc1\u0db1 \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1 \u0db4\u0dca\u200d\u0dbb\u0d82\u0dc1 \u0dc3\u0dc4 \u0da2\u0dbb\u0dca\u0db8\u0db1\u0dca \u0db1\u0dcf\u0dba\u0d9a\u0dba\u0ddd \u0dba\u0dd4\u0dbb\u0ddd\u0db4\u0dba\u0dda \u0dad\u0dca\u200d\u0dbb\u0dc3\u0dca\u0dad \u0dc0\u0dd2\u0dbb\u0ddd\u0db0\u0dd3 \u0dc3\u0dc4\u0dba\u0ddd\u0d9c\u0dd3\u0dad\u0dcf\u0dc0\u0dba \u0db1\u0d82\u0dc0\u0dcf\u0dbd\u0db1 \u0db8\u0dd9\u0db1\u0dca \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dbb\u0dad\u0dd2. \u0db4\u0dd0\u0dbb\u0dd2\u0dc3\u0dca \u0db1\u0d9c\u0dbb\u0dba\u0dda \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0dad\u0dcf\u0db1\u0dcf\u0db4\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd\u0dba\u0dda \u0dad\u0db6\u0dcf \u0d87\u0dad\u0dd2 \u0dc1\u0ddd\u0d9a\u0dba \u0dc3\u0da7\u0dc4\u0db1\u0dca \u0d9a\u0dd2\u0dbb\u0dd3\u0db8\u0dda \u0db4\u0ddc\u0dad\u0dda \u0db4\u0dab\u0dd2\u0dc0\u0dd4\u0da9\u0dba\u0d9a\u0dca \u0dad\u0dd0\u0db6\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0d9a\u0dca \u0d9a\u0dc5 \u0db4\u0dca\u200d\u0dbb\u0d82\u0dc1\u0dba\u0dda \u0db1\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0d91\u0db8\u0dcf\u0db1\u0dd4\u0dc0\u0dd9\u0dbd\u0dca \u0db8\u0dd0\u0d9a\u0dca\u200d\u0dbb\u0ddd\u0db1\u0dca (Emmanuel Macron) \u0dba\u0dd4\u0dbb\u0ddd\u0db4\u0dcf \u0dad\u0dca\u200d\u0dbb\u0dc3\u0dca\u0dad \u0dc0\u0dd2\u0dbb\u0ddd\u0db0\u0dd3 \u0dc3\u0dc4\u0dba\u0ddd\u0d9c\u0dd3\u0dad\u0dcf\u0dc0\u0dba\u0dda \u0d85\u0dc0\u0dc1\u0dca\u200d\u0dba\u0dad\u0dcf\u0dc0 \u0db4\u0dd9\u0db1\u0dca\u0dc0\u0dcf \u0daf\u0dd4\u0db1\u0dca\u0db1\u0dda\u0dba. \u0da0\u0dcf\u0db1\u0dca\u0dc3\u0dbd\u0dbb\u0dca \u0d85\u0db1\u0dca\u0d9c\u0dd9\u0dbd\u0dcf \u0db8\u0dbb\u0dca\u0d9a\u0dbd\u0dca (Angela Merkel) \u0db4\u0dca\u200d\u0dbb\u0d9a\u0dcf\u0dc1\u0dba\u0d9a\u0dca \u0d9a\u0dbb\u0db8\u0dd2\u0db1\u0dca, \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db1\u0d9c\u0dbb\u0dba\u0dda \u0dc3\u0dd2\u0daf\u0dd4 \u0dc0\u0dd6 \u0d86\u0d9a\u0dcf\u0dbb\u0dba\u0dda \u0d85\u0db8\u0dcf\u0db1\u0dd4\u0dc2\u0dd2\u0d9a \u0d9a\u0dca\u200d\u0dbb\u0dd2\u0dba\u0dcf \u0dc3\u0dd0\u0dbd\u0dc3\u0dd4\u0db8\u0dca \u0d9a\u0dbb\u0db1 \u0dbd\u0daf \u0db4\u0dd4\u0daf\u0dca\u0d9c\u0dbd\u0dba\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba\u0dba\u0dad\u0dca \u0dc3\u0db8\u0d9f \u0dc1\u0d9a\u0dca\u0dad\u0dd2\u0db8\u0dad\u0dca \u0dbd\u0dd9\u0dc3  \u0d9a\u0da7\u0dba\u0dd4\u0dad\u0dd4 \u0d9a\u0dd2\u0dbb\u0dd3\u0db8  \u0dc3\u0db3\u0dc4\u0dcf \u0d91\u0db8 \u0d9d\u0dcf\u0dad\u0db1\u0dba \u0db8\u0d9c\u0dd2\u0db1\u0dca \u0da2\u0dbb\u0dca\u0db8\u0db1\u0dd2\u0dba\u0da7 \u0d85\u0dc0\u0dc3\u0dca\u0dae\u0dcf\u0dc0 \u0d8b\u0daf\u0dcf\u0d9a\u0dc5 \u0db6\u0dc0 \u0dc3\u0db3\u0dc4\u0db1\u0dca \u0d9a\u0dc5\u0dcf\u0dba. \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0dba \"\u0dad\u0dda\u0dbb\u0dd4\u0db8\u0d9a\u0dca \u0db1\u0ddc\u0db8\u0dd0\u0dad\u0dd2 \u0db8\u0dca\u0dbd\u0dda\u0da0\u0dca\u0da1 \u0d9a\u0dca\u200d\u0dbb\u0dd2\u0dba\u0dcf\u0dc0\u0d9a\u0dca\" \u0dc4\u0dd0\u0da7\u0dd2\u0dba\u0da7 \u0dc4\u0dd9\u0dc5\u0dcf \u0daf\u0dd4\u0da7\u0dd4  \u0dc1\u0dd4\u0daf\u0dca\u0db0\u0ddd\u0dad\u0dca\u0dad\u0db8 \u0dc6\u0dca\u200d\u0dbb\u0dd0\u0db1\u0dca\u0dc3\u0dd2\u0dc3\u0dca \u0db4\u0dcf\u0db4\u0dca \u0dc0\u0dc4\u0db1\u0dca\u0dc3\u0dda \u0d91\u0db8 \u0db4\u0dca\u200d\u0dbb\u0dc4\u0dcf\u0dbb\u0dba\u0da7 \u0d9c\u0ddc\u0daf\u0dd4\u0dbb\u0dd4\u0dc0\u0dd6\u0dc0\u0db1\u0dca\u0d9c\u0dda \u0db4\u0dc0\u0dd4\u0dbd\u0dca\u0dc0\u0dbd \u0dc3\u0dcf\u0db8\u0dcf\u0da2\u0dd2\u0d9a\u0dba\u0db1\u0dca\u0da7 \u0dc3\u0dd2\u0dba \u0dc3\u0dc4\u0ddd\u0daf\u0dbb\u0dad\u0dca\u0dc0\u0dba \u0dc3\u0dc4 \u0dc3\u0dc4\u0dba\u0ddd\u0d9c\u0dba \u0db4\u0dc5 \u0d9a\u0dbb\u0dad\u0dd2.  "},
{"headline": "\u0d91\u0d9a\u0dca\u0dc3\u0dad\u0dca \u0dbb\u0dcf\u0da2\u0db0\u0dcf\u0db1\u0dd2\u0dba\u0dda \u0dad\u0dca\u200d\u0dbb\u0dc3\u0dca\u0dad \u0d85\u0dc0\u0daf\u0dcf\u0db1\u0db8 \u0d89\u0dc4\u0dc5\u0da7", "date": "2017 \u0db8\u0dd0\u0dba\u0dd2 24", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0d91\u0d9a\u0dca\u0dc3\u0dad\u0dca \u0dbb\u0dcf\u0da2\u0db0\u0dcf\u0db1\u0dd2\u0dba\u0da7 \u0db4\u0dc0\u0dad\u0dd2\u0db1 \u0dad\u0dca\u200d\u0dbb\u0dc3\u0dca\u0dad \u0dad\u0dbb\u0dca\u0da2\u0db1 \u0db8\u0da7\u0dca\u0da7\u0db8 \"\u0d89\u0dad\u0dcf\u0db8 \u0d85\u0dc0\u0daf\u0dcf\u0db1\u0db8\u0dca\" \u0dad\u0dad\u0dca\u0dc0\u0dba\u0da7 \u0d89\u0dc4\u0dc5 \u0daf\u0db8\u0dcf \u0d87\u0dad\u0dd2 \u0db6\u0dc0 \u0d85\u0d9c\u0db8\u0dd0\u0dad\u0dd2\u0db1\u0dd2 \u0dad\u0dd9\u0dbb\u0dda\u0dc3\u0dcf \u0db8\u0dda \u0db4\u0dc0\u0dc3\u0db1\u0dca\u0db1\u0dd3\u0dba. \u0dad\u0dc0\u0dad\u0dca \u0db4\u0dca\u200d\u0dbb\u0dc4\u0dcf\u0dbb \u0dc5\u0d9f\u0daf\u0dd3\u0db8 \u0d91\u0dbd\u0dca\u0dbd\u0dc0\u0dd2\u0dba \u0dc4\u0dd0\u0d9a\u0dd2 \u0dad\u0dad\u0dca\u0dc0\u0dba\u0d9a\u0dca \u0db4\u0dc0\u0dad\u0dd2\u0db1 \u0db6\u0dc0 \u0d89\u0db1\u0dca \u0d87\u0d9f\u0dc0\u0dd9\u0db1 \u0dc4\u0dd9\u0dba\u0dd2\u0db1\u0dca \u0dbb\u0da7\u0dda \u0db4\u0dca\u200d\u0dbb\u0db0\u0dcf\u0db1 \u0dc3\u0dca\u0dae\u0dcf\u0db1 \u0d86\u0dbb\u0d9a\u0dca\u0dc2\u0dcf \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0dc4\u0db8\u0dd4\u0daf\u0dcf \u0db7\u0da7\u0dba\u0db1\u0dca \u0dba\u0dd9\u0daf\u0dc0\u0dd3\u0db8\u0da7 \u0dad\u0dd3\u0dbb\u0dab\u0dba \u0d9a\u0dbb \u0dad\u0dd2\u0db6\u0dda. \u0db8\u0dd9\u0db8 '\u0d89\u0dad\u0dcf \u0d85\u0dc0\u0daf\u0dcf\u0db1\u0db8\u0dca' \u0dad\u0dad\u0dca\u0dc0\u0dba \u0dad\u0dcf\u0dc0\u0d9a\u0dcf\u0dbd\u0dd2\u0d9a \u0dc0\u0db1\u0dd4 \u0d87\u0dad\u0dd2 \u0db6\u0dc0\u0da7 \u0dad\u0db8\u0dcf \u0dc0\u0dd2\u0dc1\u0dca\u0dc0\u0dcf\u0dc3 \u0d9a\u0dbb\u0db1 \u0db6\u0dc0 \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0dc3\u0dca\u0dc0\u0daf\u0dda\u0dc1 \u0d9a\u0da7\u0dba\u0dd4\u0dad\u0dd4 \u0db7\u0dcf\u0dbb \u0dbd\u0dda\u0d9a\u0db8\u0dca\u0dc0\u0dbb\u0dd2\u0dba \u0dc0\u0db1 \u0d87\u0db8\u0dca\u0db6\u0dbb\u0dca \u0dbb\u0da9\u0dca \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dcf\u0dba.  \u0d87\u0dba \u0dc3\u0dca\u0d9a\u0dba\u0dd2 \u0db4\u0dd4\u0dc0\u0dad\u0dca \u0dc3\u0dda\u0dc0\u0dba\u0da7 \u0dad\u0dc0\u0daf\u0dd4\u0dbb\u0da7\u0dad\u0dca \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0db6\u0dd4\u0daf\u0dca\u0db0\u0dd2 \u0dc3\u0dda\u0dc0\u0dcf \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca \u0dc0\u0dd2\u0dc3\u0dd2\u0db1\u0dca \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0d9a\u0dba\u0dcf \u0dc4\u0db3\u0dd4\u0db1\u0dcf \u0d9c\u0db1\u0dd4 \u0dbd\u0dd0\u0db6 \u0d87\u0dad\u0dd2 \u0db6\u0dc0\u0dba. \u0d85\u0d9c\u0db8\u0dd0\u0dad\u0dd2\u0db1\u0dd2 \u0dad\u0dd9\u0dbb\u0dda\u0dc3\u0dcf \u0db8\u0dda \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0dbb\u0da7\u0dda \u0d85\u0dc0\u0daf\u0dcf\u0db1\u0db8\u0dca \u0dad\u0dad\u0dca\u0dc0\u0dba \u0d89\u0dc4\u0dc5 \u0db8\u0da7\u0dca\u0da7\u0db8\u0d9a\u0da7 \u0d9c\u0dd9\u0db1 \u0d92\u0db8\u0da7 \u0dc3\u0dd2\u0daf\u0dd4\u0dc0\u0dd3 \u0d87\u0dad\u0dca\u0dad\u0dda \u0db8\u0dd0\u0db1\u0dca\u0da0\u0dd9\u0dc3\u0dca\u0da7\u0dbb\u0dca \u0db4\u0dca\u200d\u0dbb\u0dc4\u0dcf\u0dbb\u0d9a\u0dba\u0dcf \u0dad\u0db1\u0dd2\u0dc0 \u0d9a\u0dca\u200d\u0dbb\u0dd2\u0dba\u0dcf\u0d9a\u0dc5 \u0d85\u0dba\u0dd9\u0d9a\u0dca \u0daf \u0db1\u0dd0\u0dad\u0dc4\u0ddc\u0dad\u0dca \u0d9a\u0dab\u0dca\u0da9\u0dcf\u0dba\u0db8\u0d9a \u0dc3\u0dcf\u0db8\u0dcf\u0da2\u0dd2\u0d9a\u0dba\u0dd9\u0d9a\u0dca \u0daf \u0dba\u0db1\u0dca\u0db1 \u0db1\u0dd2\u0dc1\u0dca\u0da0\u0dd2\u0dad\u0dc0 \u0dc4\u0db3\u0dd4\u0db1\u0dcf\u0d9c\u0dd0\u0db1\u0dd3\u0db8\u0da7 \u0db6\u0dbd\u0db0\u0dcf\u0dbb\u0dd3\u0db1\u0dca \u0d85\u0db4\u0ddc\u0dc4\u0ddc\u0dc3\u0dad\u0dca\u0dc0\u0dd3\u0db8 \u0dc4\u0dda\u0dad\u0dd4\u0dc0\u0dd9\u0db1\u0dca \u0db6\u0dc0\u0dba. \u0db6\u0d9a\u0dd2\u0d82\u0dc4\u0dd0\u0db8\u0dca \u0db8\u0dcf\u0dbd\u0dd2\u0d9c\u0dba, \u0d85\u0d9c\u0db8\u0dd0\u0dad\u0dd2 \u0db1\u0dd2\u0dbd \u0db1\u0dd2\u0dc0\u0dc3, \u0dad\u0dcf\u0db1\u0dcf\u0db4\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd \u0dc3\u0dc4 \u0dc0\u0dd9\u0dc3\u0dca\u0db8\u0dd2\u0db1\u0dd2\u0dc3\u0dca\u0da7\u0dbb\u0dca \u0db8\u0dcf\u0dbd\u0dd2\u0d9c\u0dba \u0dc0\u0dd0\u0db1\u0dd2 \u0db4\u0dca\u200d\u0dbb\u0db0\u0dcf\u0db1 \u0dc3\u0dca\u0dae\u0dcf\u0db1\u0dc0\u0dbd \u0d86\u0dbb\u0d9a\u0dca\u0dc2\u0dcf\u0dc0 \u0dc3\u0db3\u0dc4\u0dcf \u0dba\u0ddc\u0daf\u0dc0\u0dcf \u0d87\u0dad\u0dd2 \u0dc3\u0db1\u0dca\u0db1\u0daf\u0dca\u0db0 \u0db4\u0ddc\u0dbd\u0dd2\u0dc3\u0dd2\u0dba\u0da7 \u0dc3\u0dc4\u0dcf\u0dba \u0dbd\u0db6\u0dcf \u0daf\u0dd3\u0db8\u0da7 \u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0dc4\u0db8\u0dd4\u0daf\u0dcf \u0dc3\u0ddc\u0dbd\u0dca\u0daf\u0dcf\u0daf\u0dd4\u0dc0\u0db1\u0dca \u0dba\u0ddc\u0daf\u0dc0\u0db1 \u0db6\u0dc0 \u0daf \u0d85\u0d9c\u0db8\u0dd0\u0dad\u0dd2\u0db1\u0dd2\u0dba \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dcf\u0dba. \u0db8\u0dd2\u0db1\u0dca \u0d89\u0daf\u0dd2\u0dbb\u0dd2\u0dba\u0da7 \u0db4\u0dd0\u0dc0\u0dd0\u0dad\u0dca\u0dc0\u0dd9\u0db1 \u0d8b\u0dad\u0dca\u0dc3\u0dc0 \u0dc3\u0dc4 \u0db4\u0dca\u200d\u0dbb\u0dc3\u0d82\u0d9c\u0dc0\u0dbd \u0d86\u0dbb\u0d9a\u0dca\u0dc2\u0dcf\u0dc0 \u0dc3\u0db3\u0dc4\u0dcf \u0daf \u0db4\u0ddc\u0dbd\u0dd2\u0dc3\u0dca \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca\u0d9c\u0dda \u0d85\u0dab\u0dc3\u0d9a \u0dba\u0da7\u0dad\u0dda \u0d9a\u0da7\u0dba\u0dd4\u0dad\u0dd4 \u0d9a\u0dd2\u0dbb\u0dd3\u0db8\u0da7 \u0dc4\u0db8\u0dd4\u0daf\u0dcf \u0db7\u0da7\u0dba\u0db1\u0dca \u0dba\u0ddc\u0daf\u0dc0\u0db1\u0dd4 \u0d87\u0dad\u0dd2 \u0db6\u0dc0\u0dad\u0dca \u0d87\u0dba \u0db4\u0dd0\u0dc0\u0dc3\u0dd4\u0dc0\u0dcf\u0dba. "},
{"headline": "\u0d86\u0dab\u0dca\u0da9\u0dd4\u0dc0\u0dd9\u0db1\u0dca \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2\u0da7 \u0db1\u0dd2\u0dba\u0ddd\u0d9c\u0dba\u0d9a\u0dca!", "date": "2017 \u0db8\u0dd0\u0dba\u0dd2 24", "news": "\u0db8\u0dd9\u0dba \u0db6\u0dd9\u0daf\u0dcf\u0d9c\u0db1\u0dca\u0db1 \u0d8a\u0db8\u0dda\u0dbd\u0dca Facebook Messenger Messenger Twitter WhatsApp \u0db8\u0dda \u0dba\u0ddc\u0db8\u0dd4\u0dc0 \u0db4\u0dd2\u0da7\u0db4\u0dad\u0dca \u0d9a\u0dbb\u0db1\u0dca\u0db1 \u0db6\u0dd3\u0db6\u0dd3\u0dc3\u0dd3 \u0dba\u0dd9\u0db1\u0dca \u0db4\u0dd2\u0da7\u0dad \u0d85\u0da9\u0dc0\u0dd2\u0dc0\u0dbd \u0dba\u0ddc\u0db8\u0dd4. \u0d91\u0db6\u0dd0\u0dc0\u0dd2\u0db1\u0dca \u0dc0\u0dd9\u0db1\u0dad\u0dca \u0db4\u0dd2\u0da7\u0dd4\u0dc0\u0d9a\u0dca \u0dc0\u0dd2\u0dc0\u0dd8\u0dad \u0dc0\u0dda \u0da2\u0db1 \u0dc0\u0dbb\u0dca\u0d9c \u0d85\u0dad\u0dbb \u0dc3\u0db8\u0d9f\u0dd2\u0dba\u0da7 \u0db6\u0dcf\u0db0\u0dcf\u0dc0\u0db1 \u0d86\u0d9a\u0dcf\u0dbb\u0dba\u0dda \u0dc3\u0dd2\u0daf\u0dd4\u0dc0\u0dd3\u0db8\u0dca \u0dc3\u0db3\u0dc4\u0dcf \u0dc0\u0d9c\u0d9a\u0dd2\u0dba \u0dba\u0dd4\u0dad\u0dca\u0dad\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0db4\u0dc0\u0dad\u0dd2\u0db1 \u0db1\u0dd3\u0dad\u0dd2\u0dba \u0db4\u0dca\u200d\u0dbb\u0d9a\u0dcf\u0dbb\u0dc0 \u0d9a\u0da7\u0dba\u0dd4\u0dad\u0dd4 \u0d9a\u0dbb\u0db1 \u0dbd\u0dd9\u0dc3 \u0db6\u0dbd\u0db0\u0dcf\u0dbb\u0dd3\u0db1\u0dca\u0da7 \u0d8b\u0db4\u0daf\u0dd9\u0dc3\u0dca \u0daf\u0dd3\u0db8\u0da7 \u0d9a\u0dd0\u0db6\u0dd2\u0db1\u0da7\u0dca \u0db8\u0dab\u0dca\u0da9\u0dbd\u0dba \u0dad\u0dd3\u0dbb\u0dab\u0dba \u0d9a\u0dbb\u0dba\u0dd2. \u0d91\u0dc0\u0dd0\u0db1\u0dd2 \u0dc3\u0dd2\u0daf\u0dd4\u0dc0\u0dd3\u0db8\u0dca \u0dad\u0db8 \u0db6\u0dbd \u0db4\u0dca\u200d\u0dbb\u0daf\u0dda\u0dc1\u0dba \u0dad\u0dd4\u0dc5 \u0d87\u0dad\u0dd2 \u0db1\u0ddc\u0dc0\u0dd3\u0db8\u0da7 \u0dc0\u0d9c\u0db6\u0dbd\u0dcf \u0d9c\u0db1\u0dca\u0db1\u0dcf \u0db8\u0dd9\u0db1\u0dca \u0dc3\u0dd2\u0dba\u0dbd\u0dd4\u0db8 \u0db4\u0ddc\u0dbd\u0dd2\u0dc3\u0dca \u0dc3\u0dca\u0dae\u0dcf\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dd4\u0db1\u0dca\u0da7 \u0d8b\u0db4\u0daf\u0dd9\u0dc3\u0dca \u0daf\u0dd9\u0db1 \u0dbd\u0dd9\u0dc3 \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2\u0dc0\u0dbb\u0dba\u0dcf\u0da7 \u0db1\u0dd2\u0dba\u0db8 \u0d9a\u0dd2\u0dbb\u0dd3\u0db8\u0da7 \u0daf \u0d85\u0daf \u0db4\u0dd0\u0dc0\u0dad\u0dd2 \u0d9a\u0dd0\u0db6\u0dd2\u0db1\u0da7\u0dca \u0db8\u0dab\u0dca\u0da9\u0dbd \u0dbb\u0dd0\u0dc3\u0dca\u0dc0\u0dd3\u0db8\u0dda \u0daf\u0dd3 \u0dad\u0dd3\u0dbb\u0dab\u0dba \u0dc0\u0dd2\u0dba. \u0d87\u0dad\u0dd0\u0db8\u0dca \u0db4\u0dcf\u0dbb\u0dca\u0dc1\u0dc0\u0dba\u0db1\u0dca\u0d9c\u0dda \u0db4\u0dca\u200d\u0dbb\u0d9a\u0ddd\u0db4\u0d9a\u0dcf\u0dbb\u0dd3 \u0dc4\u0dd0\u0dc3\u0dd2\u0dbb\u0dd3\u0db8\u0dca \u0db4\u0dd2\u0dc5\u0dd2\u0db6\u0db3\u0dc0 \u0daf \u0db8\u0dd9\u0dc4\u0dd2\u0daf\u0dd3 \u0d85\u0db8\u0dcf\u0dad\u0dca\u200d\u0dba \u0db8\u0dab\u0dca\u0da9\u0dbd\u0dba\u0dda \u0d85\u0dc0\u0db0\u0dcf\u0db1\u0dba\u0da7 \u0dbd\u0d9a\u0dca \u0dc0\u0dd3 \u0dad\u0dd2\u0db6\u0dda. \u0d89\u0dc4\u0dad \u0dc3\u0db3\u0dc4\u0db1\u0dca \u0db4\u0dd2\u0dba\u0dc0\u0dbb \u0d9c\u0dd0\u0db1\u0dd3\u0db8\u0da7 \u0d85\u0db8\u0dcf\u0dad\u0dca\u200d\u0dba \u0db8\u0dab\u0dca\u0da9\u0dbd\u0dba \u0dad\u0dd3\u0dbb\u0dab\u0dba \u0d9a\u0dbb \u0d87\u0dad\u0dca\u0dad\u0dda \u0d91\u0dc0\u0dd0\u0db1\u0dd2 \u0dc3\u0dd2\u0daf\u0dd4\u0dc0\u0dd3\u0db8\u0dca \u0dc4\u0dcf \u0dc4\u0dd0\u0dc3\u0dd2\u0dbb\u0dd3\u0db8\u0dca \u0dbb\u0da7\u0dda \u0d9a\u0dd2\u0dc3\u0dd2\u0daf\u0dd4 \u0db4\u0dca\u200d\u0dbb\u0daf\u0dda\u0dc1\u0dba\u0d9a \u0dba\u0dc5\u0dd2 \u0d87\u0dad\u0dd2 \u0db1\u0ddc\u0dc0\u0dd3\u0db8\u0da7 \u0dc0\u0d9c\u0db6\u0dbd\u0dcf \u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf\u0dba. \u0db8\u0dd4\u0dc3\u0dca\u0dbd\u0dd2\u0db8\u0dca \u0db4\u0dbd\u0dca\u0dbd\u0dd2 \u0dc3\u0dc4 \u0dc0\u0dca\u200d\u0dba\u0dcf\u0db4\u0dcf\u0dbb\u0dd2\u0d9a \u0dc3\u0dca\u0dae\u0dcf\u0db1 \u0d89\u0dbd\u0d9a\u0dca\u0d9a \u0d9a\u0dbb\u0d9c\u0db1\u0dd2\u0db8\u0dd2\u0db1\u0dca \u0dbb\u0da7 \u0db4\u0dd4\u0dbb\u0dcf \u0dc0\u0dd2\u0dc0\u0dd2\u0db0 \u0db4\u0dca\u200d\u0dbb\u0daf\u0dda\u0dc1\u0dc0\u0dbd \u0d91\u0dbd\u0dca\u0dbd\u0dc0\u0dd9\u0db1 \u0db4\u0dca\u200d\u0dbb\u0dc4\u0dcf\u0dbb \u0db4\u0dc3\u0dd4\u0d9c\u0dd2\u0dba \u0daf\u0dd2\u0db1\u0dc0\u0dbd \u0d8b\u0dad\u0dca\u0dc3\u0db1\u0dca\u0db1 \u0dc0\u0dd3 \u0dad\u0dd2\u0db6\u0dd9\u0db1 \u0db6\u0dc0 \u0db8\u0dd4\u0dc3\u0dca\u0dbd\u0dd2\u0db8\u0dca \u0da2\u0db1\u0dad\u0dcf\u0dc0 \u0da0\u0ddd\u0daf\u0db1\u0dcf \u0d9a\u0dbb\u0dad\u0dd2. \u0db4\u0dc3\u0dd4\u0d9c\u0dd2\u0dba \u0d85\u0db4\u0dca\u200d\u0dbb\u0dda\u0dbd\u0dca \u0db8\u0dcf\u0dc3\u0dba\u0dda \u0dc3\u0dd2\u0da7 \u0db8\u0dda \u0dc0\u0db1\u0dc0\u0dd2\u0da7 \u0dbb\u0da7 \u0db4\u0dd4\u0dbb\u0dcf \u0dc0\u0dd2\u0dc0\u0dd2\u0db0 \u0db4\u0dca\u200d\u0dbb\u0daf\u0dda\u0dc1\u0dc0\u0dbd \u0db8\u0dd9\u0dc0\u0dd0\u0db1\u0dd2 \u0db4\u0dca\u200d\u0dbb\u0dc4\u0dcf\u0dbb \u0dc3\u0dc4 \u0d8b\u0dc3\u0dd2\u0d9c\u0dd0\u0db1\u0dca\u0dc0\u0dd3\u0db8\u0dca 15\u0d9a\u0dca \u0dc0\u0dad\u0dca \u0dc3\u0dd2\u0daf\u0dd4 \u0dc0\u0dd3 \u0dad\u0dd2\u0db6\u0dd9\u0db1 \u0db6\u0dc0 \u0d94\u0dc0\u0dd4\u0dc4\u0dd4 \u0db4\u0dd9\u0db1\u0dca\u0dc0\u0dcf \u0daf\u0dd9\u0dad\u0dd2. \u0dc3\u0d82\u0dc0\u0dd2\u0db0\u0dcf\u0db1 \u0d9c\u0dab\u0db1\u0dcf\u0dc0\u0d9a \u0db8\u0dd9\u0dc4\u0dd9\u0dba\u0dc0\u0dd3\u0db8\u0dd9\u0db1\u0dca \u0db8\u0dd9\u0db8 \u0db4\u0dca\u200d\u0dbb\u0dc4\u0dcf\u0dbb \u0daf\u0dd2\u0dba\u0dad\u0dca\u0dc0\u0dd9\u0db8\u0dd2\u0db1\u0dca \u0dad\u0dd2\u0db6\u0dd9\u0db1 \u0db6\u0dc0 \u0da2\u0dcf\u0dad\u0dd2\u0d9a \u0db7\u0dcf\u0dc2\u0dcf \u0dc3\u0dc4 \u0dc3\u0dc4\u0da2\u0dd3\u0dc0\u0db1\u0dba \u0db4\u0dd2\u0dc5\u0dd2\u0db6\u0db3 \u0d85\u0db8\u0dcf\u0dad\u0dca\u200d\u0dba \u0db8\u0db1\u0ddd \u0d9c\u0db1\u0dda\u0dc2\u0db1\u0dca \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba\u0da7 \u0db4\u0dc3\u0dd4\u0d9c\u0dd2\u0dba\u0daf\u0dcf \u0db4\u0dd0\u0dc0\u0dc3\u0dd3\u0dba. \u0db8\u0dda \u0d85\u0dad\u0dbb\u0dad\u0dd4\u0dbb \u0d85\u0d9c\u0dca\u200d\u0dbb\u0dcf\u0db8\u0dcf\u0dad\u0dca\u200d\u0dba \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4 \u0d8a\u0dba\u0dda \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0da2\u0dcf\u0dad\u0dd2\u0dba,\u0d86\u0d9c\u0db8 \u0d9a\u0dd4\u0db8\u0d9a\u0dca \u0dc0\u0dd4\u0dc0\u0dad\u0dca \u0dbb\u0da7\u0dda \u0db1\u0dd3\u0dad\u0dd2\u0dba \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb\u0db1 \u0db4\u0dd4\u0daf\u0dca\u0d9c\u0dbd\u0dba\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0db1\u0dd3\u0dad\u0dd2\u0db8\u0dba \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c \u0d9c\u0db1\u0dca\u0db1\u0dcf \u0dbd\u0dd9\u0dc3 \u0db4\u0ddc\u0dbd\u0dd2\u0dc3\u0dd2\u0dba\u0da7 \u0d8b\u0db4\u0daf\u0dd9\u0dc3\u0dca \u0daf\u0dd3 \u0d87\u0dad\u0dd2 \u0db6\u0dc0\u0dba.  \"\u0db1\u0dd3\u0dad\u0dd2\u0dba \u0d9a\u0dd0\u0da9\u0dd4\u0dc0\u0ddc\u0dad\u0dca \u0db4\u0ddc\u0dbd\u0dd2\u0dc3\u0dd2\u0dba\u0dda \u0dba\u0dd4\u0dad\u0dd4\u0d9a\u0db8\u0d9a\u0dca \u0dad\u0dd2\u0db6\u0dd9\u0db1\u0dc0\u0dcf \u0dc0\u0dc4\u0dcf\u0db8 \u0d9a\u0dca\u200d\u0dbb\u0dd2\u0dba\u0dcf \u0d9a\u0dbb\u0db1\u0dca\u0db1 \u0d92 \u0db4\u0dd4\u0daf\u0dca\u0d9c\u0dbd\u0dba\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0. \u0d9a\u0ddc\u0dba\u0dd2 \u0d86\u0d9c\u0db8\u0d9a, \u0d9a\u0ddc\u0dba\u0dd2 \u0da2\u0dcf\u0dad\u0dd2\u0dba\u0d9a\u0da7 \u0d85\u0dba\u0dad\u0dca \u0dc0\u0dd4\u0db1\u0dad\u0dca \u0d9a\u0db8\u0d9a\u0dca \u0db1\u0dd0\u0dc4\u0dd0\" \u0dba\u0db1\u0dd4\u0dc0\u0dd9\u0db1\u0dca \u0d85\u0d9c\u0db8\u0dd0\u0dad\u0dd2\u0dc0\u0dbb\u0dba\u0dcf \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0da2\u0dcf\u0dad\u0dd2\u0d9a \u0dad\u0dbb\u0dd4\u0dab \u0dc3\u0dda\u0dc0\u0dcf \u0dc3\u0db7\u0dcf\u0dc0\u0dda \u0dad\u0dbb\u0dd4\u0dab \u0dad\u0dbb\u0dd4\u0dab\u0dd2\u0dba\u0db1\u0dca \u0d87\u0d9c\u0dba\u0dd3\u0db8 \u0dc3\u0db3\u0dc4\u0dcf \u0d85\u0dbb\u0dbd\u0dd2\u0dba\u0d9c\u0dc4 \u0db8\u0db1\u0dca\u0daf\u0dd2\u0dbb\u0dba\u0dda \u0d85\u0d9f\u0dc4\u0dbb\u0dd4\u0dc0\u0dcf\u0daf\u0dcf (\u0db8\u0dd0\u0dba\u0dd2 23) \u0db4\u0dd0\u0dc0\u0dad\u0dd2 \u0d8b\u0dad\u0dca\u0dc3\u0dc0\u0dba\u0d9a\u0dca \u0d85\u0db8\u0dad\u0db8\u0dd2\u0db1\u0dd2. "},
{"headline": null, "date": null, "news": ""}
]